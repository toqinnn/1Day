<?xml version="1.0" encoding="UTF-8"?>
<menu>	
<dict><id>1</id><title>«Ол (Алла тағала) Күнді – шуақ шашқан жарық, ал Айды – (күннен нәр алған) нұр етіп жаратты және жылдардың саны мен уақыттың есебін біліп жүрулерің үшін оған бірқатар кезеңдер межелеп қойды. Алла бұларды бостан босқа емес, белгілі бір мақсатта ғана ақиқат һәм мызғымас жүйе негізінде жаратты»</title><source>(Юнус сүресі 5)</source></dict>
<dict><id>2</id><title>«Уа, адамдар! Тақуалыққа қол жеткізу үшін өздеріңді әрі өздеріңнен бұрынғыларды жоқтан жаратқан Раббыларыңа құлшылық етіңдер»</title><source>(Бақара сүресі, 21)</source></dict>
<dict><id>3</id><title>«Уа, иман еткендер!.. Бір-біріңді аңдымаңдар және біріңді-бірің ғайбаттамаңдар!..»</title><source>(Хужурат сүресі, 12)</source></dict>
<dict><id>4</id><title>«Сонда олар төбелеріндегі аспанға бір мәрте болса да зер салып қарамай ма?! Сөйтіп, Біздің оны қалай көтергенімізді және (жұлдыздармен) қалай безендіргенімізді һәм онда титтей де сызаттың жоқ (екенін көріп, ғибрат алмай ма?!)»</title><source>(Қаф сүресі, 6)</source></dict>
<dict><id>5</id><title>«Біз жерді жиналу орны етпедік пе?! (Яғни, жер ананың үстін) тірілерге, (астын) өлілерге (тұрақ етпедік пе)?!»</title><source>(Мүрсәләт сүресі, 25-26)</source></dict>
<dict><id>6</id><title>«Шын мәнінде, Алла тағала үкім етушілердің ең әділі емес пе?!»</title><source>(Тин сүресі, 8)</source></dict>
<dict><id>7</id><title>«Ғасырға серт! Шын мәнінде, адам баласы қасірет пен зиян ішінде»</title><source>(Асыр сүресі, 1-2)</source></dict>
<dict><id>8</id><title>«Алладан ұдайы кешірім тілеңдер! Шүбәсіз, Алла Ғафур (өте кешірімді), Рахим (әсіресе мүмін құлдарына ерекше мейірімді)»</title><source>(Мүззәммил сүресі, 20)</source></dict>
<dict><id>9</id><title>«Ол күні аспан бейне бір балқыған мыстай болады. Ал таулар түтілген түрлі-түсті жүндей болады»</title><source>(Мағариж сүресі, 8-9)</source></dict>
<dict><id>10</id><title>«Иман келтіріп, Алла үшін қоныс аударған һәм Алла жолында дүние-мүлкін де, шыбын жанын да аямай күресетіндер Алланың алдында ең жоғары мәртебеге ие. Нағыз жетістікке жеткендер, міне, солар»</title><source>(Тәубе сүресі, 20)</source></dict>
<dict><id>11</id><title>«Расында, Біз саған (көптеген жеңістердің басы болған) ап-айқын жеңіс нәсіп еттік»</title><source>(Фәтих сүресі, 1)</source></dict>
<dict><id>12</id><title>«Адам баласы өзін елеусіз, ескерусіз қала беремін деп ойлай ма?!»</title><source>(Қиямет сүресі, 36)</source></dict>
<dict><id>13</id><title>«Ей, иманға келгендер! Өз үйлеріңнен басқа үйлерге рұқсат алмай және үй иелеріне сәлем бермей тұрып кірмеңдер»</title><source>(Нұр сүресі, 27)</source></dict>
<dict><id>14</id><title>«Кімде-кім науқастанса яки жолаушы болса, басқа күндері өтесін»</title><source>(Бақара сүресі, 184) </source></dict>
<dict><id>15</id><title>«Сондай-ақ, адам баласының аузынан нендей сөз шықса да дәл қасында оның аузын бағып, бірде-бір сөзін қалт жібермей жазып алып тұратын бақылаушы періште бар»</title><source>(Қаф сүресі, 18)</source></dict>
<dict><id>16</id><title>«Ендеше, Алладан ешкім кері қайтара (да, кейінге шегере де) алмайтын алапат күн келмей тұрып, Раббыларыңның (хақ дінге деген) шақыруын қабыл алыңдар! Ол күні сендерге (Алланың азабынан құтылу үшін) бас сауғалайтын пана да, жасырынатын жер де болмайды, сондай-ақ, күнәларыңнан жалтара да алмайсыңдар»</title><source>(Шура сүресі, 47)</source></dict>
<dict><id>17</id><title>«Ол күні адам баласына (дүниеде өз қолымен істеп, ақиретке) жолдаған жақсы-жаман істері мен істемей кейінге қалдырған барлық істері түгелдей білдіріледі»</title><source>(Қиямет сүресі, 13)</source></dict>
<dict><id>18</id><title>«Расында, мүміндер – бір-біріне шынайы бауыр. Олай болса, (жүз шайысып, ат құйрығын кесіскен) бауырларыңның арасын жарастырыңдар, сондай-ақ, (бауыр ақысына келгенде) Алладан қорқыңдар (һәм үкіміне қарсы келуден сақтаныңдар)! Міне, сонда Оның рақымына бөленерсіңдер»</title><source>(Хужурат сүресі, 10)</source></dict>
<dict><id>19</id><title> «Уа, адамдар! Алланың өздеріңе үйіп-төгіп берген нығметтерін естеріңе алыңдар! Өздерің айтыңдаршы, сендерге көктен һәм жерден ризық-несібе беретін Алладан басқа жаратушы ие бар ма?!»</title><source>(Фатыр сүресі, 3)</source></dict>
<dict><id>20</id><title>«Сендер (Аллаға) шүкіршілік білдіріп, иман етсеңдер, Алла сендерді азаптап қайтеді? Алла (Өзіне шүкіршілік еткендердің қарымын еселеп қайтарып), қисапсыз нығметке, мол сауапқа бөлеуші һәм шексіз ілім иесі»</title><source>(Ниса сүресі, 147)</source></dict>
<dict><id>21</id><title>«Сөз тасып, араға от салғыш, келеке етуші әрбір адамға қандай өкініш! (Олар) мал жинап, оны (мұқтаждарға таратпай) санай береді (әрі барымен көзге шұқып өзгелерді төмен санайды)»</title><source>(Һумәзә сүресі, 1-2)</source></dict>
<dict><id>22</id><title>«Бір Алланың разылығын ғана қалап, Раббыларына ертелі-кеш (яғни, таңертең және екінді һәм ақшам уақыттарында) құлшылық әрі дұға ететін мүміндермен бірге болуда барынша сабырлылық һәм табандылық таныт»</title><source>(Кәһф сүресі, 28)</source></dict>
<dict><id>23</id><title>«Түнді (бейне бір) жамылғы, ал күндізді тіршілік уақыты қылдық»</title><source>(Нәбә сүресі, 10-11)</source></dict>
<dict><id>24</id><title> «Ақиқатты жалғанмен бүркемеңдер және ақиқатты біліп тұрып жасырмаңдар»</title><source>(Бақара сүресі, 42)</source></dict>
<dict><id>25</id><title>«(Уа, адамдар! Бұл дүниеде) өздеріңе берілгеннің бәрі қу тіршіліктің болмашы бұйым-боқшасы мен өткінші сән-салтанаты ғана. Ал Алланың сендер үшін сақтаған (ақиреттік) сый-сыяпаты болса, әлдеқайда қайырлы һәм мәңгілік. Әлі де ақылға салып ойланбайсыңдар ма?!»</title><source>(Қасас сүресі, 60)</source></dict>
<dict><id>26</id><title>«Ол (Алла тағала) қайсыбірің анағұрлым игі һәм сауапты іс істер екен деп, бәріңді сынап көру үшін өлім мен өмірді жаратты»</title><source>(Мүлік сүресі, 2)</source></dict>
<dict><id>27</id><title>«“Раббымыз – Алла” – деп, иман айтқаннан кейін (шынайы иманның талабына сай сенімі, ниеті һәм іс-әрекеттері түзу болып) тұп-тура жолмен жүргендер үшін ешқандай қорқыныш жоқ, сондай-ақ, олар әсте қайғы-мұңға душар болмайды»</title><source>(Ахқаф сүресі, 13)</source></dict>
<dict><id>28</id><title>«(Ақирет есебін мойындамай) ықылассыз, немқұрайлы намаз оқушыларға неткен өкініш! Олар өз намаздарына бейғам, Намаздарын (жұртқа) көрсету үшін оқитындар солар!»</title><source>(Мағун сүресі, 4-6)</source></dict>
<dict><id>29</id><title>«Кімде-кім жақсылық жасаса, өз пайдасына, сондай-ақ, кім жамандық жасаса, өз зиянына. Раббың құлдарына әсте зұлымдық жасамайды»</title><source>(Фуссилат сүресі, 46)</source></dict>
<dict><id>30</id><title>«Сондай-ақ, ашу кернеген кезде өздері кешірім еткендер»</title><source>(Шура сүресі, 37)</source></dict>
<dict><id>31</id><title>«Олардың қастарына тұрып алып (иманға) күштеуші емессің»</title><source>(Ғашия сүресі, 22)</source></dict>
<dict><id>32</id><title>«Намазды кемеліне жеткізіп, үзбей әрі уақытылы оқыңдар, зекетті толық беріңдер және рүкуғ етушілермен бірге рүкуғ етіңдер»</title><source>(Бақара сүресі, 43)</source></dict>
<dict><id>33</id><title>«Уа, адамдар! Алланың алдында барлығың пақырсыңдар, бәрің де Оған мұқтажсыңдар! Алла болса, Ғани (ешкімге және еш нәрсеге мұқтаж болмаған сарқылмас байлық иесі), Хамид (бәріңнің мұң-мұқтаждарыңды өтеп, ризық-несібелеріңді жеткізетін Раббыларың ретінде бар мадаққа әрі үздіксіз ұлықталуға әбден лайық)»</title><source>(Фатыр сүресі, 15)</source></dict>
<dict><id>34</id><title>«Ақиқатында, бұл сөз – (Құран – ақиқат пен жалғанды ажыратып беретін) ап-айқын сөз. Сондай-ақ ол – бос ермек, әзіл емес»</title><source>(Тариқ сүресі, 13-14)</source></dict>
<dict><id>35</id><title>«Әй, жаны жай тауып, көңілі орныққан жан! Раббыңа бет бұр: сен Раббыңнан, ал Раббың сенен разы болған күйде»</title><source>(Фәжр сүресі, 27-28)</source></dict>
<dict><id>36</id><title>«Енді ол күні кімде кім зәредей жақсылық жасаса да, оның сыйын алады. Ал кімде кім зәредей жамандық жасаса да, оның жазасын тартады»</title><source>(Зілзәлә сүресі, 7-8)</source></dict>
<dict><id>37</id><title>«...Алайда иман еткендер және ізгі іс жасағандар, сондай-ақ бірін-бірі ақиқат пен сабырға шақырысқандар олардан бөлек (яғни, құтылады)»</title><source>(Асыр сүресі, 3)</source></dict>
<dict><id>38</id><title>«Расында, Алла мүміндерден жандары мен дүние-мүліктерін орнына жәннатты беретін болып сатып алды»</title><source>(Тәубе сүресі, 111)</source></dict>
<dict><id>39</id><title>«Сол күні (сендерге ағыл-тегіл берілген) нығметтердің есебін бересіңдер»</title><source>(Тәкәсур сүресі, 8)</source></dict>
<dict><id>40</id><title>«Сондай-ақ, өмір сыйлайтын да, өлтіретін де бір Өзі. Ол бір істің (немесе нәрсенің) болуын үкім қылса, оған тек «бол!» – дейді, сонда ол бірден бола қалады»</title><source>(Ғафыр сүресі, 68)</source></dict>
<dict><id>41</id><title>«Раббысының құзыры дегенде (яғни, Раббысының алдына баратын күнді ойлап) аза бойы қаза болатын мүмінге екі бірдей жәннат бар»</title><source>(Рахман сүресі, 46)</source></dict>
<dict><id>42</id><title>«Содан соң шынайы иман келтіріп, бірін бірі сабырға шақырып, өзара мейірбандықты кеңес еткендерден болу. Амал дәптерлері оң жағынан берілетіндер міне, осылар»</title><source>(Бәләд сүресі, 17-18)</source></dict>
<dict><id>43</id><title>«Алла иман етіп, игілікті істер істегендерге кешірім етуді һәм үлкен сый-сыяпатқа, зор сауапқа бөлеуді уәде етті»</title><source>(Маида сүресі, 9)</source></dict>
<dict><id>44</id><title>«Енді кім де кімнің таразысы ауыр басса (сауап жағы басым болса), Ол өзі разы болатындай өмір кешеді»</title><source>(Қариға сүресі, 6-7)</source></dict>
<dict><id>45</id><title>«Сондай-ақ, Алланың (құдіретінің шексіздігін көрсететін) айқын дәлелдерінің бірі; бауыр басып, жандарың жай тапсын деп, сендер үшін өз болмыстарыңнан жұбайлар жаратып, араларыңа сүйіспеншілік һәм мейірім сезімін ұялатқандығы. Міне, осыда ақылға салып ойланатын қауым үшін анық дәлелдер мен талай ғибрат бар»</title><source>(Рум сүресі, 21)</source></dict>
<dict><id>46</id><title>«Сондай-ақ, ішіп жүрген суларыңа қарамайсыңдар ма? Оны бұлттан жаудырған сендерсіңдер ме, әлде жаудыратын Біз бе? Қаласақ, оны тұзды қылар едік. Ендеше, шүкіршілік етулерің керек емес пе?»</title><source>(Уақиға сүресі, 68-70)</source></dict>
<dict><id>47</id><title>«Жер бетіндегі барлық нәрсе пәни! Тек сенің асқан айбат пен ұлылықтың әрі теңдессіз жомарттық иесі болған Раббыңның жүзі (яғни, Өзі) ғана мәңгі-бақи қалады!»</title><source>(Рахман сүресі, 26-27)</source></dict>
<dict><id>48</id><title>«Иә, олар иман етіп, көптеген игі іс істеді. Олар қандай бақытты! Ақырында баратын ең керемет мекен де соларға тән!»</title><source>(Рағыд сүресі, 29)</source></dict>
<dict><id>49</id><title>«Әрі ата-анаға, жақын туыстарға, жетімдерге, міскіндерге, туыс көршіге және бөгде көршіге жақсылық жасаңдар»</title><source>(Ниса сүресі, 36)</source></dict>
<dict><id>50</id><title>«Сондай-ақ, аспан әлемі мен жердегі теңдесі жоқ ұлылық пен шексіз билік бір Өзіне ғана тән! Ол – Азиз (бәрінен үстем, теңдесі жоқ ұлылық иесі) һәм Хаким (әр ісі мен әр үкімінде көптеген хикметтер болатын асқан дана)»</title><source>(Жасия сүресі, 37)</source></dict>
<dict><id>51</id><title>«Расында, адам баласы шыдамсыз әрі (әр неге) құмар болып жаралған»</title><source>(Мағариж сүресі, 19)</source></dict>
<dict><id>52</id><title>«Ізгілік жолында садақа берген мүмин ерлер мен мүмин әйелдердің және Аллаға көркем қарыз бергендердің қарымы еселеніп қайтарылады. Сондай-ақ, олар үшін әсте ортаймайтын сондай керім сый да бар»</title><source>(Хадид сүресі, 18)</source></dict>
<dict><id>53</id><title>«Сол күні жауапқа тартылу үшін Алланың алдына келтірілесіңдер. Сөйтіп, (Алла тағаланың алдында) бірде-бір жасырын сырларың болмайды»</title><source>(Хаққа сүресі, 18)</source></dict>
<dict><id>54</id><title>«Сондай-ақ түннің бір бөлігінде Оған сәжде ет һәм де түнде ұзақ уақыт Оны (“Сен – мінсізсің”, – деп) ұлықта»</title><source>(Инсан сүресі, 26)</source></dict>
<dict><id>55</id><title>«Мен мал-мүлікті есепсіз шашамын» деп мақтанады. Ол өзін ешкім көрмей тұр деп ойлай ма?»</title><source>(Бәләд сүресі, 6-7)</source></dict>
<dict><id>56</id><title>«Расында, Раббың адамдарға аса шарапатты. Алайда, олардың көбі шүкіршілік етпеуде»</title><source>(Нәміл сүресі, 73)</source></dict>
<dict><id>57</id><title>«Уа, иман еткендер! Мал-мүліктерің мен бала-шағаларың сендерге Алланы еске алуды ұмыттырмасын (яғни Аллаға лайықты түрде құлшылық етулеріңе кедергі келтірмесін). Біліп қойыңдар, кімде-кім солай істейтін болса, нағыз зиян шегетіндер міне солар»</title><source>(Мұнафиқун сүресі, 9</source></dict>
<dict><id>58</id><title>«Ол күллі аспан әлемі мен жерді хақ мақсатта, орын орнымен және ақиқатқа сүйенген мінсіз жүйеге негіздеп жаратты. Сендерге кескін-келбет берді, һәм де қандай көркем кескін-келбет берді десеңші. Түбінде (бәрің де) Оған қайтасыңдар»</title><source>(Тағабун сүресі, 3)</source></dict>
<dict><id>59</id><title>«(Атқарған қызметіңді, істеген жақсылықтарыңды) көп көріп, міндетсінбе!»</title><source>(Мүддәссир сүресі, 6)</source></dict>
<dict><id>60</id><title>«Жоқ, (Біз оларды қаншама ұлы нығметтерге бөлесек те,) адам баласы, шынында да, шектен шығып, адасады, өздерін Аллаға мұқтаж еместей көріп, (дандайсыйды)»</title><source>(Алақ сүресі, 6-7)</source></dict>
<dict><id>61</id><title>«Уа, иман еткендер! Арақ-шарап (сынды адамды мас қылып, ақылынан адастыратын нәрселер), құмар һәм өзге де ұтыс ойындары, табыну үшін орнатылған пұттар және жебелермен (яки құмалақ, карта сынды басқа да нәрселермен) бал ашу шайтанға ғана тән лас істердің қатарында. Ендеше, (екі дүниеде де) мақсат-мұраттарыңа жету үшін бұлардан аулақ болыңдар»</title><source>(Маида сүресі, 90)</source></dict>
<dict><id>62</id><title>«Раббыңның атын үнемі жадыңда ұстап, (күндіз-түні) аузыңнан тастамай зікір ет һәм Оған жан-тәніңмен бетбұр»</title><source>(Мүззәммил сүресі, 8)</source></dict>
<dict><id>63</id><title>«Сондай-ақ Оған тең келетін ешкім де, еш нәрсе де жоқ»</title><source>(Ықылас сүресі, 4)</source></dict>
<dict><id>64</id><title>«Олар Алланың нұрын (Исламды немесе Құранды) ауыздарымен үрлеп сөндіруді көксейді. Алла болса, кәпірлер қанша жерден жақтырмаса да нұрын ақыр аяғына дейін жеткізіп, жарқырата түсуден басқа еш нәрсеге разы болмайды»</title><source>(Тәубе сүресі, 32)</source></dict>
<dict><id>65</id><title>«Алла сендердің жүктеріңді (яғни, сендер үшін дінді) жеңілдеткісі келеді. Өйткені, адам баласы өте әлсіз болып жаралған (яғни осал тұстары көп, сондықтан да ол Алланың қолдауынсыз әуейіліктеріне, нәпсіге, азғырушы шайтанға өз бетімен төтеп бере алмайды)»</title><source>(Ниса сүресі, 28)</source></dict>
<dict><id>66</id><title>«Күллі аспан әлеміндегі һәм жердегі жаратылыс атаулының бәрі бір Аллаға тиесілі. Ол қалағанын жарылқап кешіреді, қалағанын азаптайды. Алайда, Алла (құлдары қанша жерден күнәға батса да, тәубелеріне келген жағдайда) өте кешірімді, (әсіресе тәубе етіп, Өзіне бет бұрған құлдарына) ерекше мейірімді»</title><source>(Әли Имран сүресі, 129)</source></dict>
<dict><id>67</id><title>«Ол жер бетін сендерге бесік қылды және онда жол тауып емін-еркін жүріп-тұруларың үшін жолдар мен өткелдер ашты»</title><source>(Зухруф сүресі, 10)</source></dict>
<dict><id>68</id><title>«Мейлі ер болсын, әйел болсын, кімде-кім мүмін бола отырып (Алланың разылығына бөлейтін) сауапты да игілікті істер істесе, Біз оған міндетті түрде кіршіксіз әрі жақсы өмір сыйлаймыз. Сондай-ақ, оларды дүниеде істеген ең игі, ең жақсы істерін ескере отырып сөзсіз сый-сыяпатқа бөлейміз»
</title><source>(Нәхл сүресі, 97)</source></dict>
<dict><id>69</id><title>«Алайда иман келтіріп, ізгі істерді атқарған шын мүминдер бүкіл жаратылыстардың ең жақсылары (һәм артықтары)»</title><source>(Бәийнә сүресі, 7)</source></dict>
<dict><id>70</id><title>«Шын мәнінде күлдірген де, жылатқан да Алла»</title><source>(Нәжім сүресі, 43)</source></dict>
<dict><id>71</id><title>«Аспан қалай биіктетіліп (тіреусіз) тұрғызылған? Таулар қазықтай қағылып, жерді қалай ұстап тұр? Жер қалай төселіп өмірге лайықты етілген?»</title><source>(Ғашия сүресі, 18-20)</source></dict>
<dict><id>72</id><title>«Ол күні адамдар жан-жаққа бытыраған күйе көбелек (пәруана) іспеттес»</title><source>(Қариға сүресі, 4)</source></dict>
<dict><id>73</id><title> «Шын мәнінде мүміндер туыс»</title><source>(Хұжурат сүресі, 10)</source></dict>
<dict><id>74</id><title>«Көктер мен жерді жоқтан жаратқан Алланың, дәл солар сияқтыны жаратуға құдіреті жетпейді дейсіңдер ме?! Әлбетте, жетеді, өйткені, Ол – не нәрсені болса да мінсіз һәм керемет қылып Жаратушы, барлық нәрсені лайықты түрде білуші»</title><source>(Ясин сүресі, 81)</source></dict>
<dict><id>75</id><title>«Жерді (бейне бір жуас малдай) сендерге көнбіс етіп бағындырып қойған да бір Өзі. Ендеше, оның төсінде емін-еркін жүріп-тұрыңдар һәм Алланың өздеріңе нәсіп еткен ризығынан жеңдер, игіліктеріңе жаратыңдар. Алайда, естеріңде болсын, ақыр соңында бәрің де Оның алдына барасыңдар»</title><source>(Мүлік сүресі, 15)</source></dict>
<dict><id>76</id><title> «“(Осы күнге дейін) істеген күнәларың үшін Раббыларыңнан кешірім тілеңдер, содан кейін күнәларыңа өкінген бойда Оған жан-тәндеріңмен бет бұрыңдар. Расында, Раббым (әсіресе, Өзіне жан-тәнімен ниет қойып, бет бұрған құлдарына) өте мейірімді, оларға деген махаббаты шексіз”, – деді»</title><source>(Һуд сүресі, 90)</source></dict>
<dict><id>77</id><title>«Кеудедегі жанды алып, өлтіретін де, жан бітіріп, өмір сыйлайтын да – Өзі (Алла тағала)»</title><source>(Нәжім сүресі, 44)</source></dict>
<dict><id>78</id><title>«Алла жолында өлтірілгендерді өлі демеңдер. Керісінше, олар тірі, бірақ, сендер оны сезбейсіңдер»</title><source>(Бақара сүресі, 154)</source></dict>
<dict><id>79</id><title>«(Уа, Мұхаммед!): Біз сені күллі әлемге (күллі жаратылысқа) теңдесі жоқ рақым ретінде ғана жібердік»</title><source>(Әнбиә сүресі, 107)</source></dict>
<dict><id>80</id><title>«Алла жерді сендер үшін кеңінен жайылған төсеніш етті. Жер бетінде (таулар мен алқаптар арасында) даңғыл жолдармен емін-еркін жүріп-тұрарсыңдар деп, (жерді кең-байтақ етіп жаратты)»</title><source>(Нух сүресі, 19-20)</source></dict>
<dict><id>81</id><title>«Мына Құран да Біз түсірген қасиетті, мүбәрак кітап. Ендеше, (екі дүниеде де) Алланың мейіріміне бөлену үшін оны басшылыққа алыңдар һәм оны мойындамай, үкімдеріне қайшы келуден барынша сақтаныңдар»</title><source>(Әнғам сүресі, 155)</source></dict>
<dict><id>82</id><title>«Жалын атқан жәһаннам оты қызған үстіне қызған кезде... Сондай-ақ жәннат (тақуа жандардың кіруі үшін) жақындатылған кезде... Міне, сонда әрбір жан өзі үшін не дайындағанын анық білетін болады»</title><source>(Тәкуир сүресі, 12-14)</source></dict>
<dict><id>83</id><title>«Әй, адам! Сенің бар күшіңді жұмсап, тырбыңдауың түптің түбінде Раббыңның құзырында аяқталады. Ақыр соңында Онымен қауышасың»</title><source>(Иншиқақ сүресі, 6)</source></dict>
<dict><id>84</id><title>«Күллі аспан әлемі мен жерде (Құрандағы ақиқаттарға айғақ болатын) қаншама дәлелдер бар! Алайда, олар сол дәлелдердің ортасында жүрсе де, бейқамдық танытып, олардан сырт айналуда (яғни, оларға зер салып қарамауда, мүлдем мән бермеуде)»</title><source>(Юсуф сүресі, 105)</source></dict>
<dict><id>85</id><title>«Жаратқан білмей ме?! Ол – Латиф (ешкім көре де, сезе де алмайтын нәрселерді көріп, сезе алушы, шексіз ілімімен жүрек түкпірінде жатқан ең құпия сырлардың бәрін білуші), Хабир (бәрінен толық хабардар болушы)»</title><source>(Мүлік сүресі, 14)</source></dict>
<dict><id>86</id><title>«Әлбетте, сен үшін істің (мәңгілікке ұласып кететін) соңғысы басынан (ал ақирет жұрты дүние тіршілігінен) әлдеқайда қайырлы»</title><source>(Дұха сүресі, 4)</source></dict>
<dict><id>87</id><title>«Адам баласы Бізді өлімінен кейін шашылып қалған сүйектерін жинап, қайтадан тірілтпейді деп ойлайды ма?! Әрине, жинағанда қандай, тіпті, Біз оның саусақ іздерін де қайтадан қалпына келтіруге құдіреттіміз»</title><source>(Қиямет сүресі, 3-4)</source></dict>
<dict><id>88</id><title>«Уа, иман еткендер! Аллаға шын көңілден тағзым етіңдер және Оған қарсы келіп асы болудан сақтаныңдар! Әркім ертеңгі ақиреті үшін (не істеп, о дүниеге) не жолдағанына көңіл аударсын»</title><source>(Хашыр сүресі, 18)</source></dict>
<dict><id>89</id><title>«Ол сендер үшін жерді төсеніш, көкті күмбез етті. Көктен жаңбыр жаудыру арқылы сендерге ризық етіп жерден алуан түрлі өнім шығарды. Мұның бәрін біле тұра, Аллаға өзгелерді тең көріп, серік етіп қоспаңдар»</title><source>(Бақара сүресі, 22)</source></dict>
<dict><id>90</id><title>«Шын мәнінде, Раббың үнемі сырттарыңнан бақылап бағуда»</title><source>(Фәжр сүресі, 14)</source></dict>
<dict><id>91</id><title>«Оқы! Жаратқан Раббыңның атымен (оқы)»</title><source>(Алақ сүресі, 1)</source></dict>
<dict><id>92</id><title>«Ол (Құран), әзіл емес»</title><source>(Тарық сүресі, 14)</source></dict>
<dict><id>93</id><title>«(Аллаға құлшылық етуде, күнә атаулыдан сақтануда һәм бастарыңа ауыртпалық түскенде) сабыр етіп, намаз оқып, (Алладан) медет тілеңдер. Расында, бұл – Алладан шынымен именетін һәм Оған тиісінше тағзым ететін жандардан өзгелерге өте ауыр келеді»</title><source>(Бақара сүресі, 45)</source></dict>
<dict><id>94</id><title>«Керісінше, сендердің иелерің – Алла. Ол – ең жақсы медеткер»</title><source>(Әли Имран сүресі, 150)</source></dict>
<dict><id>95</id><title>«Мейлі ер, мейлі әйел болсын, кімде-кім кәміл мүмін ретінде Алла бұйырғандай түзу, пайдалы және өзін һәм қоғамды түзетуге бағытталған игілікті істер істесе, міне, солар жұмаққа кіреді әрі титтей де әділетсіздікке ұшырамайды»</title><source>(Ниса сүресі, 124)</source></dict>
<dict><id>96</id><title>«Әлде адам баласының көңілі соққан нәрсенің бәрі бола бере ме? Жоқ, олай емес! Ақирет өмірі де, дүниенің тіршілігі де бір Алланың қолында. (Екі дүниеде де шексіз билік иесі)»</title><source>(Нәжім сүресі, 24-25)</source></dict>
<dict><id>97</id><title>«Сондай-ақ, Раббыларыңның: «Егер шүкіршілік етсеңдер, нығметімді сөзсіз арттырамын. Ал егер жақсылықтың қадірін білмесеңдер, онда азабым, расында да, тым қатты», – деп, жар салғанын естеріңе алыңдар»</title><source>(Ибраһим сүресі, 7)</source></dict>
<dict><id>98</id><title>«Ақирет секілді дүние тіршілігінің де бүкіл билігі, әлбетте, Бізге тән»</title><source>(Ләйл сүресі, 13)</source></dict>
<dict><id>99</id><title>«...Араның қарнынан адамдарға шипа болатын түрлі-түсті шәрбат (бал) шығады. Расында, осында да терең әрі жүйелі түрде ойланатын қауым үшін анық белгі, ап-айқын ғибрат бар»</title><source>(Нәхл сүресі, 69)</source></dict>
<dict><id>100</id><title>«Түп-түгел Алланың жібіне (дініне) жабысыңдар да бөлінбеңдер…»</title><source>(Әли Имран сүресі, 103)</source></dict>
<dict><id>101</id><title>«(Ей, Мұхаммед) айт! Білетіндер мен білмейтіндер тең бе?»</title><source>(Зүмәр сүресі, 9)</source></dict>
<dict><id>102</id><title>«Ендеше, жетімді әлсіз екен деп ақысын жеуші болма, төмен санап, көңілін қалдырма. (Алақан жайып) сұрап келгенді де қасыңнан қума (тілегін бер)»</title><source>(Дұха сүресі, 9-10)</source></dict>
<dict><id>103</id><title> «Сондай-ақ, сендерді (жоқтан жаратып) тіршілік иесі қылған да бір Өзі. Ол уақыты келгенде сендерді өлтіріп, жандарыңды алады да, содан кейін бәріңді қайта тірілтеді. Алайда, адам баласы, шынында да, жақсылықты түсінбейді»</title><source>(Хаж сүресі, 66)</source></dict>
<dict><id>104</id><title>«Ол кәпірлердің бір бөлігіне оларды сынау үшін берген дүниедегі тіршіліктің жылтыраған сән-салтанатына қызығып көзіңді сүзбе! Раббыңның (өзіңе нәсіп еткен) нығметі мен ақиретте беретін ризық-несібесі әлдеқайда қайырлы һәм баянды (мәңгілік) болмақ»</title><source>(Таһа сүресі, 131)</source></dict>
<dict><id>105</id><title>«Ол бергенін өзіне жасалған жақсылықтың қарымтасы деп бермейді. Қол ұзатқаны үшін ешкімнен сый-сыяпат та күтпейді. Тек қана Раббысының разылығына қауышуды ғана көксейді»</title><source>(Ләйіл сүресі, 19-20)</source></dict>
<dict><id>106</id><title>«Ендеше, шексіз ұлылық иесі Раббыңның Есімін (яғни, Оның мінсіз екендігін айтып), ұлықта!»</title><source>(Уақиға сүресі, 96)</source></dict>
<dict><id>107</id><title>«Сондай-ақ, олар ашуын жеңушілер, адамдарға кешірім етушілер»</title><source>(Әл-Ғимран сүресі, 134)</source></dict>
<dict><id>108</id><title>«(Уа, адамзат!) Өздеріңе Раббыларыңнан түскенді (Құранды) берік ұстаныңдар. Алладан өзгелерді қамқоршы дос тұтып, солардың соңынан еріп кетпеңдер. Сендер (ақиқат, иман жайлы) тым аз ойланасыңдар, ғибрат алғандарың да шамалы!»</title><source>(Ағраф сүресі, 3)</source></dict>
<dict><id>109</id><title>«(Байлықтың буына мас болған кәпірлер) Алланың ризық-несібе дегенді қалағанына үйіп-төгіп беретінін, сондай-ақ, қалағанына аз әрі өлшеп беретінін білмейді ме? Міне, осында иман етуге бейім қауым үшін сөзсіз талай ғибрат бар»</title><source>(Зүмәр сүресі, 52)</source></dict>
<dict><id>110</id><title>«Уа, иман еткендер! Шынайы түрде тәубе етіп, Аллаға бет бұрыңдар. Міне, сонда Раббыларың күнә-қателіктеріңді өшірер»</title><source>(Тахрим сүресі, 8)</source></dict>
<dict><id>111</id><title>«Ол Хаи (басы мен ақыры болмаған мәңгілік тіршілік иесі). Одан басқа құдай жоқ! Ендеше, осынау хақ дінді шын жүрекпен толық қабылдап, бар ықыластарыңмен Аллаға ғана құлшылық етіңдер һәм Аллаға ғана жалбарыныңдар! Бар мадақ пен шүкіршілік атаулы күллі әлемнің Раббысы Аллаға тән!»</title><source>(Ғафыр сүресі, 65)</source></dict>
<dict><id>112</id><title>«Ауқатты адам (қолына қараған әйел, бала-шағасына) ауқатына қарай (мол) нәпақа берсін. Ал ризық-несібесі шектеулі болғандар Алланың өзіне нәсіп еткен жағдайына қарай нәпақа берсін. Алла ешбір жанға Өзі берген мүмкіндіктен артық жүк артпайды. Алла әр қиындықтың артынан бір жеңілдік нәсіп етеді»</title><source>(Талақ сүресі, 7)</source></dict>
<dict><id>113</id><title>«Ал Раббысын көрмесе де, Оған тиісінше тағзым етіп, Одан лайықты түрде именетіндерге тосын кешірім мен үлкен сый бар»</title><source>(Мүлік сүресі, 12)</source></dict>
<dict><id>114</id><title>«Ол (Алла) сендерді әу баста топырақтан, содан кейін (ер мен әйелден бөлініп, әйелдің жатырында тұрақтайтын) бір тамшы судан, сонан соң жатырға (сүліктей) жабысқан ұйысқан жасушадан жаратты. Кейін бәріңді (ана құрсағынан) қызылшақа нәресте етіп, жарық дүниеге шығарады. Сонан соң сендерді ақыл-ес һәм күш-қуат жағынан толықсытып ер жеткізеді. Соңыра қаусаған қарт болғандарыңша өмір сүргізеді»</title><source>(Ғафыр сүресі, 67)</source></dict>
<dict><id>115</id><title>«Оған тура жолды да көрсеттік. Енді, қаласа, (осынау нығметтердің қадірін біліп, тура жолмен жүретін) шүкіршіл болар, қаласа, (күпірлік қылып, теріс жолдарға түсетін) рақыметі жоқ кәпір болар»</title><source>(Инсан сүресі, 3)</source></dict>
<dict><id>116</id><title>«Ендеше, кеш батырып, таң атырғандарыңда (яғни кешкі, түнгі және таңғы намазда) Алланың мінсіз екенін айтып жар салыңдар!»</title><source>(Рум сүресі, 17)</source></dict>
<dict><id>117</id><title>«Уа, иман еткен құлдарым! (Егер өз жерлеріңде дін жолында қысым көріп, дінді еркін ұстана алмайтын халге жетсеңдер,) Менің жерім сөзсіз кең-байтақ, олай болса, (керек жағдайда дін жолында хижрет етіп) Маған ғана құлшылық етіңдер!»</title><source>(Анкабут сүресі, 56)</source></dict>
<dict><id>118</id><title>«Ел-жұртты Аллаға, хақ жолға шақыратын һәм (өзін әрі қоғамды түзеуге бағытталған) игілікті істер істейтін әрі: «Мен шын мұсылманмын», – деп, жар салған жаннан асқан сөзі жақсы кім бар?!»</title><source>(Фуссилат сүресі, 33)</source></dict>
<dict><id>119</id><title>«Дүние жүзіндегі  барша тіршілік   иелерінің ырыс-несібесі тек қана Аллаға ғана тән»</title><source>(Һұд сүресі, 6)</source></dict>
<dict><id>120</id><title>«Күннің айды қуып жетуі лайықсыз, сондай-ақ түннің күндізді басып озуы да мүмкін емес. (Күн мен ай сынды) өзге жұлдыздар да әрқайсысы өз жолымен көк кеңістігінде жүзіп барады»</title><source>(Ясин сүресі, 40)</source></dict>
<dict><id>121</id><title>«Адам баласының басына қандай да бір зобалаң туса, (бірден пұшайман болып), Бізге жалбарынады. Алайда, содан кейін оны Өзіміздің бір жақсылығымызға бөлегенімізде, түк болмағандай: «Бұл маған білім мен ерекше қабілетімнің арқасында ғана берілді», – дейді. Анығында, бұл бір сынақ еді, алайда, олардың көбі мұны білмейді»</title><source>(Зумәр сүресі, 49)</source></dict>
<dict><id>122</id><title>«Расында, Алла күллі аспан әлемі мен жердің бар құпиясын толық білуші. Ол шүбәсіз, көкіректердегі бар сырды (яғни, ондағы барлық ойлар мен ниет-пиғылдарды) толықтай біледі»</title><source>(Фатыр сүресі, 38)</source></dict>
<dict><id>123</id><title>«Расында, біз аманатты (яғни, өз еркімен Аллаға лайықты құл болу сынды үлкен жауапкершілікті) жеті қат көкке, жерге және тауларға (мойындарыңа алыңдар, деп) ұсындық. Алайда, олар оны мойындарына алудан қашты, өйткені, оның ауыр жауапкершілігінен қорықты. Сөйтіп, оны адам баласы өз мойнына алды. Адам баласы, расында да, тым залым әрі өте надан келеді»</title><source>(Ахзаб сүресі, 72)</source></dict>
<dict><id>124</id><title>«Ол – Өзінен басқа тәңір жоқ жалғыз Алла. Ғайыпты да, жарияны да (яғни сезім мүшелерімен сезіп-білу мүмкін болмаған тылсым әлемді де, сезілетін жария әлемді де) толық білуші. Ол Рахман (күллі жаратылысқа рақымды), Рахим (әсіресе, мүмін құлдарына ерекше мейірімді)»</title><source>(Хашыр сүресі, 22)</source></dict>
<dict><id>125</id><title>«Сол күні жер мен тау-тастың бәрі қатты шайқалады, таулар үгітілген құм үйінділеріне айналады»</title><source>(Мүззәммил сүресі, 14)</source></dict>
<dict><id>126</id><title>«Әй, адам баласы! Кәрим (асқан жомарт) Раббыңа қатысты сені азғырып, алдаған не еді?! Ол сені жоқтан жаратты, саған керемет кескін-келбет әрі дене мүшелеріңмен қоса бүкіл тәніңе керемет үйлесім мен өлшем берді. Сөйтіп, сені Өзі қалаған бейнеде қалыптастырды»</title><source>(Инфитар сүресі, 6-8)</source></dict>
<dict><id>127</id><title>«Алланың шексіз құдіретін көрсететін дәлелдерінің бірі: (Қуаңшылық кезінде) жерді әбден қаңсып, ұнжырғасы түскен күйде көресің. Алайда, оған (көктен) жауын жаудырғанымызда, (әлгі өлі жер) бірден дүр сілкініп, қопсып, (қунап кетеді). Шүбәсіз, сол өлі жерді тірілткен (Алла) өлілерді қайтадан тірілтуші. Өйткені, Оның құдіреті барлық нәрсеге толық жетеді»</title><source>(Фуссилат сүресі, 39)</source></dict>
<dict><id>128</id><title>«Олай болса, бір істі бітірген соң, артынша тағы бір қайырлы іске кірісіп, шұғылдан»</title><source>(Инширах сүресі, 7)</source></dict>
<dict><id>129</id><title>«Кімде-кім Алланың алдына бір ғана жақсылықпен келсе, оған сол жақсылығы үшін он есе сауап жазылады. Ал кімде-кім бір жамандықпен келсе, ол тек сол күнәсінің ғана жазасын тартады. Олардың ешбіріне титтей де әділетсіздік жасалмайды»</title><source>(Әнғам сүресі, 160)</source></dict>
<dict><id>130</id><title>«Аспан әлеміндегі және жердегі әрбір тіршілік иесі мұң-мұқтажын бір Өзінен (Алладан) сұрайды»</title><source>(Рахман сүресі, 29-30)</source></dict>
<dict><id>131</id><title>«Ендеше, әрбір қиындықтың қасында, сөзсіз, жеңілдік бар. Иә, қиындықпен бірге жеңілдік бар»</title><source>(Инширах сүресі, 5-6)</source></dict>
<dict><id>132</id><title>«Біз адам баласына ата-анасына барынша жақсылық жасауды бұйырдық. Анасы оны әлсіреген үстіне әлсіреп, қинала жүріп (тоғыз ай бойы) көтерді»</title><source>(Лұқман сүресі, 14)</source></dict>
<dict><id>133</id><title>«Оларға: “Егер дұға-мінәжаттарың болмаса, Раббым сендерді қалай бағаласын!” – деп айт»</title><source>(Фурқан сүресі, 77)</source></dict>
<dict><id>134</id><title> «Ол – Алла, Одан басқа құдай жоқ, (әр істің, әрбір жетістіктің) басында да, соңында да, дүниеде де, ақиретте де бар мадақ пен шексіз шүкіршілік бір Өзіне ғана тән. Бар билік, шексіз үстемдік бір Өзінің қолында және бәрің де Оған қайтарылудасыңдар»</title><source>(Қасас сүресі, 70)</source></dict>
<dict><id>135</id><title>«Таразыдан (әділдіктен, негізгі өлшем мен тепе-теңдіктен) ауытқып, шектен шықпауларың үшін. Таразыны әділ тартыңдар (сөзде де, істе де қара қылды қақ жарғандай әділ болыңдар). Таразыдан жемеңдер, өлшем мен тепе-теңдікті бұзбаңдар»</title><source>(Рахман сүресі, 8-9)</source></dict>
<dict><id>136</id><title>«...Немесе олар қабір қойнындағылар тірілтіліп, сыртқа шыққанда, (Раббының жақсылығын көрмеу деген не екенін) білмей ме? (Сана сезім мен) көкейдегі бар нәрсе әшкере болып, ортаға салынғанда (не боларын ойламай ма?) Міне, сол күні Раббылары олардан (дүниедегі бүкіл күйлері мен істерінен хабардар»</title><source>(Адиат сүресі, 9-11)</source></dict>
<dict><id>137</id><title>«Аспан әлемі мен жердегі жаратылыс біткеннің бәрі Алланың мінсіздігін жар салып ұлықтайды!»</title><source>(Жұма сүресі, 1)</source></dict>
<dict><id>138</id><title>«Сондай-ақ Құран тақуа жандарға жөн сілтейтін (теңдессіз) жолбасшы»</title><source>(Хаққа сүресі, 48)</source></dict>
<dict><id>139</id><title> «(Нұх (а.с.): «Мен оларды Өзіңнің кешіріміңе бөленсін деп, хақ жолға шақырған сайын олар саусақтарымен құлақтарын бітеп, шапандарына бүркене түсті, һәм ұдайы қасарысып, күпірлікте табандаумен әрі көкірек керіп, дандайсумен болды»</title><source>(Нух сүресі, 7)</source></dict>
<dict><id>140</id><title>«Содан Біз дүниеге келуін қалаған ұрықты жатырларға жақсылап орналастырамыз да, белгілі уақытқа дейін сол жерде ұстаймыз. Кейін сендерді нәресте етіп, жарық дүниеге шығарамыз. Сонан соң ақыл-ой, күш-қуат жағынан толықсып ержетулеріңе (мүмкіндік береміз)»</title><source>(Хаж сүресі, 5)</source></dict>
<dict><id>141</id><title>«Кімде-кім Алланы, пайғамбарын және иман еткендерді өзіне жақын дос тұтса, шүбәсіз, Алланың жағында болғандардың мерейі қайткен күнде де үстем болады»</title><source>(Маида сүресі, 56)</source></dict>
<dict><id>142</id><title>«Шүбәсіз, (топыраққа түскен) тұқымды да, дәнді де жарып (оларды бір жағынан топырақта шірітсе, бір жағынан оларға жаңа тіршілік сыйлау арқылы бүкіл өсімдіктерді жарататын) бір Алла. Ол өліден тіріні шығарады һәм тіріден өліні де шығарушы. Міне, Алла сондай. Ендеше, (осынау ақиқаттар «мен мұндалап» тұрғанда) олардан қалай ғана сырт айналып, сағым қуып, сан қилы теріс жолдарға түсіп кете бересіңдер?!»</title><source>(Әнғам сүресі, 95)</source></dict>
<dict><id>143</id><title>«Уа, Адамның үрім-бұтағы! Қай кезде де намаз оқитын (немесе Қағбаны тауап ететін) болсаңдар таза һәм әдемі киімдеріңді киіңдер. (Алланың өздеріңе берген нығметінен) ішіп-жеңдер бірақ, ысырап қылмаңдар. Өйткені, Алла ысырапқорларды ұнатпайды»</title><source>(Ағраф сүресі, 31)</source></dict>
<dict><id>144</id><title>«Уа, иман еткендер! Аллаға шын көңілден тағзым етіп, алдында асы болудан сақтаныңдар! Сондай-ақ, Оның елшісіне де шынайы түрде иман етіңдер!»</title><source>(Хадид сүресі, 28)</source></dict>
<dict><id>145</id><title>«Шүбәсіз, Біз сендерді қорқынышпен, аштықпен һәм мал-мүліктеріңді, жақындарыңды әрі өнімдеріңді (табыстарыңды) кеміту арқылы сынаймыз. Ендеше, сабырлы болғандарды сүйіншілеп қуанта бер»</title><source>(Бақара сүресі, 155)</source></dict>
<dict><id>146</id><title>«(Өліге жан бітіріп) өмір сыйлайтын да, (тірінің жанын алып) өлтіретін де бір Өзі. Бәрің де Оған қайтудасыңдар»</title><source>(Юнус сүресі, 56)</source></dict>
<dict><id>147</id><title>«...Ендеше, оларды жөніне қоя бер! Өздеріне уәде етілген мерзімді күндеріне тап болғанша өздері дендеп бойлаған жалғанның (саз балшығына) батып, ойнап-күліп жүре берсін»</title><source>(Мағариж сүресі, 42)</source></dict>
<dict><id>148</id><title>«(Кәпірлердің жанын аяусыз жұлқып) суырып алушы періштелерге, (мүміндердің жанын қинамай) байыппен алушы періштелерге»</title><source>(Назиғат сүресі, 1-2)</source></dict>
<dict><id>149</id><title> «(Егер Аллаға қарсы келетін болсам), мені Алланың жазасынан ешкім құтқара алмайды, сондай-ақ, Одан басқа пана таппасым да анық»</title><source>(Жын сүресі, 22)</source></dict>
<dict><id>150</id><title>«Алланың көмегі мен (өзге жеңістерге жол ашқан) жеңісі келген кезде, ал, адамдар керуен керуен (топ топ) болып Алланың дініне кіргендерінде Раббыңа мадақ айтып, Оны ұлықта және Одан кешірім тіле! Өйткені ол тәубелерді қабыл етуші Таууаб»</title><source>(Насыр сүресі, 1-3)</source></dict>
<dict><id>151</id><title>«Алайда, күллі әлемнің Раббысы Алла қаламайынша, сендер ештеңе де қалай алмайсыңдар»</title><source>(Тәкуир сүресі, 29)</source></dict>
<dict><id>152</id><title>«Ендеше, уа, адамдар! (Алла сендер үшін жер бетін тіршілікке жайлы тұрақ етті, олай болса), жердегі барлық нығметтердің адал, таза әрі денсаулыққа пайдалысынан жеп-ішіңдер. (Кәпір көсемдер мен оларға ергендерді азғырушы) шайтанның басқан ізімен жүрмеңдер. Шүбәсіз, ол сендерге анық дұшпан»</title><source>(Бақара сүресі, 168)</source></dict>
<dict><id>153</id><title>«Яһудилер арасында кітап сөзін өзгертіп жібергендер бар. Біз тыңдадық, бірақ бойұсынбадық. Сен бізді тыңда, енді біз саған құлдық салмаймыз», – дейді олар. Дінді мазақтау үшін «рағна» деген сөзді бұрып сөйлейді. Егер олар бұрмаламай, тыңдадық, бойұсындық, унзурна (дұрыс тыңда) десе, өздері үшін тіпті жақсы болар еді. Бірақ, күпіршілік жасағандары үшін оларды Алла рақымынан қақты. Біразы болмаса, көбі сенімге келмеді»</title><source>(Ниса сүресі, 46)</source></dict>
<dict><id>154</id><title> «(Уа, мүміндер!) Тыйым салынған ауыр күнәлардан бойларыңды аулақ ұстасаңдар, өзге күнә-қателіктеріңді жасырып, кешеміз һәм сендерді сый-құрметке толы керемет мекенге жайғастырамыз»</title><source>(Ниса сүресі, 31)</source></dict>
<dict><id>155</id><title>«Расында, Біз барлық нәрсені белгілі бір өлшеммен жараттық»</title><source>(Қамар сүресі, 49)</source></dict>
<dict><id>156</id><title>«Жоқ әлде, күллі аспан әлеміндегі және жердегі жаратылыс атаулының бәрі ерікті һәм еріксіз түрде Аллаға тәсілім болып, бірінен кейін бірі Оған қайтарылып жатқанда, олар Алланың дінінен басқа дін іздеуде ме?!»</title><source>(Әли Имран сүресі, 83)</source></dict>
<dict><id>157</id><title>«Расында, Алла, азабынан қорқып, асылық қылудан қорыққан құлдарымен әрі Раббысының өзін көріп тұрғанын қаперінде ұстап үнемі игі істер істейтін ізгі жандармен бірге»</title><source>(Нәхл сүресі, 128)</source></dict>
<dict><id>158</id><title>«Міне, сол күні жер үстінде болып өткен барлық істердің хабарын түп-түгел ортаға салады»</title><source>(Зілзала сүресі, 4)</source></dict>
<dict><id>159</id><title>«Мүміндерге айт: (Бөгде әйелдерге қараудан) көздерін сақтасын. Әрі ұятты жерлерін (зинадан) қорғасын. Бұл олар үшін өте жақсы»</title><source>(Нұр сүресі, 31)</source></dict>
<dict><id>160</id><title>«Анығында, адам баласын Біз жараттық, міне, сондықтан, нәпсісінің оған үнемі не сыбырлап, көкейіне қандай ойлар салатынын жақсы білеміз. Өйткені, Біз оған өз күре тамырынан да жақынбыз»</title><source>(Қаф сүресі, 16)</source></dict>
<dict><id>161</id><title>«Күллі аспан әлемі мен жердің иелігі һәм шексіз билігі бір Аллаға тән! Ол қалағанын жарылқап, кешіреді, қалағанын жазаға тартып, азаптайды. Алла – Ғафур (құлдарының күнәлары қанша жерден ауыр болса да тәубелеріне келген жағдайда өте кешірімді), Рахим (тәубе етіп, Өзіне бет бұрған құлдарына ерекше мейірімді)!»</title><source>(Фәтх сүресі, 14)</source></dict>
<dict><id>162</id><title>«Қолдарыңдағы дүние-мүліктен Алла жолында жұмсаңдар және (сараңдық қылып) өз бастарыңды қауіп-қатерге тікпеңдер. Әрдайым жақсылық жасаңдар, істеріңді барынша тиянақты етіп істеңдер. Шүбәсіз, Алла (әр ісі тиянақты, ізгілікке жаны құмар) игі жандарды жақсы көреді»</title><source>(Бақара сүресі, 195)</source></dict>
<dict><id>163</id><title>«(Ол – адамзатқа) қаламмен жазуды үйретуші. Адамға бұрын мүлдем білмеген нәрселерін үйретуші»</title><source>(Алақ сүресі, 4-5)</source></dict>
<dict><id>164</id><title>«Осынау оқиғалардан кейін Алла қалаған құлдарына тәубеге келуді, күпірліктен арылып, хақ дінге қайта оралауды нәсіп етеді. Алла өте кешірімді, (тәубеге келіп, Өзіне біржолата бет бұрған құлдарына) ерекше мейірімді»</title><source>(Тәубе сүресі, 27)</source></dict>
<dict><id>165</id><title>«(Құлшылық етуде, жақсылық жасауда, күнә атаулыдан аулақ болуда һәм Алла жолында жүріп, тап болған қиыншылықтарға) сабырлылық таныт. Расында, Алла Раббыларын көріп тұрғандай, ең болмаса Алланың өздерін үнемі көріп, бақылап тұратынын қаперінде ұстап, игі істер істейтін ізгі жандардың сауабын (еңбегін) зая етпейді»</title><source>(Һуд сүресі, 115)</source></dict>
<dict><id>166</id><title>«Сондай-ақ, жер бетінде кердеңдеп жүрме! (Сен өзіңді қанша жерден мықтымын деп санасаң да, күш-қуатың, білімің және қабілетің шектеулі болғандықтан) бәрібір, жерді жара алмайсың, тауларменен де бой теңестіре алмайсың!»</title><source>(Исра сүресі, 37)</source></dict>
<dict><id>167</id><title>«Біз адам баласына ата-анасына барынша жақсылық жасауды бұйырдық»</title><source>(Лұқман сүресі, 14)</source></dict>
<dict><id>168</id><title>«(Уа, Мұхаммед!) Олар сенен жетімдер туралы сұрайды. «Оларды  түзелткен жақсы (яғни, жетімдерді тәрбиелеп өсірген жақсы, жетімнің әкесінен қалған мал-мүлкін қорғап, бағып берген жақсы), (әкесіз қалған бейшара жетімдердің мүддесіне бола) олармен араласып (өмір сүріңдер) жасаңдар. Олар сендердің діндес туыстарың. Алла бұзушыны түзеушіден айырып біледі…» </title><source>(Бақара сүресі, 220)</source></dict>
<dict><id>169</id><title>«(Мұхаммед! Оларға Менің мына сөзімді жеткіз): “Уа, күнәға батып, өз-өздеріне жамандық жасауда шектен шыққан һәм өздеріне берілген түрлі нығметтер, сезімдер мен қабілеттерді орынды пайдаланбай зая қылған құлдарым! Алланың рақымынан үміт үзбеңдер! Өйткені, Алла барлық күнәларды кешіреді. Шүбәсіз, Ол – Ғафур (құлдарының күнәлары қаншалықты ауыр болса да тәубелеріне келген жағдайда өте кешірімді), Рахим (ерекше мейірімді)!”»</title><source>(Зүмәр сүресі, 53)</source></dict>
<dict><id>170</id><title>«Уа, иман еткендер! Аллаға бойсұныңдар және елшісіне бойсұныңдар, сондай-ақ, істеріңді бекерге кетіріп, өз еңбектеріңді өздерің зая етпеңдер»</title><source>(Мұхаммед сүресі, 33)</source></dict>
<dict><id>171</id><title>«Расында, Біз Құранды (адамдар) оған ой жүгіртсін һәм ғибрат алсын деп, (адам баласының тілінде түсіру арқылы) жеңілдеттік. Ендеше, қане, оған ой жүгіртіп, ғибрат алатын жан бар ма?»</title><source>(Қамар сүресі, 17)</source></dict>
<dict><id>172</id><title> «Уа, иман еткендер! Аллаға және елшісіне бағыныңдар һәм (оның аузынан Құран мен хадисті) естіп тұрып, одан сырт айналып кетпеңдер»</title><source>(Әнфәл сүресі, 20)</source></dict>
<dict><id>173</id><title>«Төбелерінде қаз-қатар тізіліп, қанат қағып ұшқан құстарға зер салып қарамай ма? Оларды әуеде Рахманнан басқа ешкім ұстап тұрған жоқ. Күмәнсіз, Ол барлық нәрсені толық көріп тұрады»</title><source>(Мүлік сүресі, 19)</source></dict>
<dict><id>174</id><title>«Жеті қат аспан мен жер және ондағы күллі жаратылыс атаулы Алланы ұлықтайды. Оны мадақтамайтын әрі ұлықтамайтын бірде бір жаратылыс жоқ. Алайда, сендер олардың айтқан мадағы мен ұлықтауын түсіне алмайсыңдар. Ол (сондай ұлы әрі үстем болғанымен, ауыр күнә жасаған құлдарының өзін бірден жазаламайтын) өте сабырлы, аса кешірімді»</title><source>(Исра сүресі, 44)</source></dict>
<dict><id>175</id><title>«Ал Аллаға қарсы келуден қатты сақтанатын тақуалар оттан аулақ болады. Көкейін таза ұстау үшін Алла жолында мал жұмсайтындар да»</title><source>(Ләйіл сүресі, 17-18)</source></dict>
<dict><id>176</id><title> «Дүниедегі қу тіршілік құр ойын-күлкі мен уақытша сауық-сайран ғана. Ал ақирет мекені болса, міне, сол нағыз шын өмір. Кәпірлер соны білсе ғой!»</title><source>(Анкәбут сүресі, 64)</source></dict>
<dict><id>177</id><title>«Біз көк пен жерді және екеуінің арасындағыларды ермек (ойын-күлкі) үшін жаратпадық»</title><source>(Әнбия сүресі, 16)</source></dict>
<dict><id>178</id><title>«Біліп қойыңдар! Күллі аспан әлемі мен жердегінің бәрі Аллаға тиесілі. Сондай-ақ, Алланың уәдесінің хақ екенін де біліп қойыңдар! Алайда, адамдардың көбі (шынайы ілімнен бейхабар болғандықтан) мұны да білмейді»</title><source>(Юнус сүресі, 55)</source></dict>
<dict><id>179</id><title>«Адамдардың есеп беретін күні таяды. Алайда, олар сонда да ақиқаттан сырт айналған күйі ғапылдықта жүр»</title><source>(Әнбия сүресі, 1)</source></dict>
<dict><id>180</id><title>«Сондай иман келтіріп, ізгі іс істегендер Раббыларының рұқсатымен мәңгі тұрақтайтын, астынан өзендер ағатын жәннаттарға кіргізіледі. Олардың жәннаттағы амандасулары – «сәлем» болады»</title><source>(Ибраһим сүресі, 23)</source></dict>
<dict><id>181</id><title>«(Уа, Расулым!) Раббыңның үкімі жүзеге асқанша сабыр ет. Шүбәсіз, сен Біздің көз алдымызда һәм қорғауымыздасың. Намазға (немесе қандай да бір отырыстан) тұрғаныңда Раббыңа (Сен – мінсізсің, барлық мадақ пен шексіз шүкіршілік бір Өзіңе ғана тән – деп) мадақ жаудыр!»</title><source>(Тур сүресі, 48)</source></dict>
<dict><id>182</id><title>«Алла дұшпандарыңды өте жақсы біледі. Сендерге қамқоршы дос әрі жанашыр медеткер ретінде бір Алла жеткілікті»</title><source>(Ниса сүресі, 45)</source></dict>
<dict><id>183</id><title>«Ақиқат (тек қана) Раббыңнан келеді, ендеше (бұл мәселеде титтей де) күмән келтіруші болма»</title><source>(Әли Имран сүресі, 60)</source></dict>
<dict><id>184</id><title>«Пайғамбар, мүміндерге өздерінен артық. Оның жұбайлары – олардың аналары. Алланың Кітабында; туысқандар бір-біріне мүміндерден де мүһажірлерден де (мираста) жақын. Бірақ достарыңа (мүміндерге) қамқорлық жасауларыңа болады. Осылар Кітапта жазылған»</title><source>(Ахзаб сүресі, 6)</source></dict>
<dict><id>185</id><title>«Алланың көктер мен жерді жаратқан күні жазған үкімі (орнатқан заңдылығы) бойынша айлардың саны он екі, олардың төртеуі харам айлар. Міне, ең дұрыс үкім әрі мінсіз жүйе (есеп) – осы. Ендеше, бұл айларда (яғни, қасиетті айларды құрмет тұтпай немесе орнын ауыстыру арқылы) өз-өздеріңе қиянат жасамаңдар»</title><source>(Тәубе сүресі, 36)</source></dict>
<dict><id>186</id><title> «Уа, иман еткендер! Ендеше, Алладан лайықты түрде қорқып, қарсы келуден әрі азабынан барынша сақтаныңдар және әрдайым жібі түзу сөз айтыңдар!»</title><source>(Әхзаб сүресі, 70)</source></dict>
<dict><id>187</id><title>«Күннің қызыл арай шапағына, түнге және оның бүкіл бүркеп қаптағанына, сондай-ақ, самаладай жарқырап толған айға ант етемін! Сөзсіз, сендер бір күйден екінші күйге көшесіңдер»</title><source>(Иншиқақ сүресі, 16-19)</source></dict>
<dict><id>188</id><title>«Дүние тіршілігі – құр ойын-күлкі мен уақытша сауық-сайран ғана. Ал, Аллаға лайықты түрде тағзым етіп, қарсы келуден барынша сақтанатын тақуа жандар үшін ақирет тұрағы (мекені) әлдеқайда қайырлы. Ендеше, сәл де болса, ақылға салып ойланбайсыңдар ма?!»</title><source>(Әнғам сүресі, 32)</source></dict>
<dict><id>189</id><title>«Құлдары жауыннан үміттерін үзген шақта жауын жаудырып, (тіршілік иелері үшін) рақымын шартарапқа жаятын да Өзі. Ол дәріптелуге, мадаққа әбден лайық болған (құлдарының) шын досы һәм қорғаны»</title><source>(Шура сүресі, 28)</source></dict>
<dict><id>190</id><title>«Егер сені әзәзіл шайтан түртіп азғырар болса, дереу Аллаға сиын! Ол шүбәсіз Сәмиғ (бәрін лайықты түрде естуші), Алим (бәрін лайықты түрде білетін шексіз ілім Иесі)»</title><source>(Фуссилат сүресі, 36)</source></dict>
<dict><id>191</id><title>«Дүние-мүлік пен бала-шаға – қу тіршіліктің сәні. Ал мәңгі-бақи өшпейтін һәм әсте зая болмайтын иманға негізделген игі істер (сондай-ақ, игі жолда жұмсалған дүние-мүлік пен иманды бала-шаға) болса, Раббыңның құзырында сауап тұрғысынан да, оларға үміт арту жағынан да әлдеқайда қайырлы»</title><source>(Кәһф сүресі, 46)</source></dict>
<dict><id>192</id><title>«Сондай-ақ, біреудің күнәсін біреу арқалап, біреудің қарызын біреу төлей алмайтын, ешкімнің шапағаты қабыл болмайтын (яғни біреу біреуге шапағат етіп, араша түсе алмайтын), ешкімнен (азаптан құтылуы үшін) ешқандай підия, төлем алынбайтын және ешкімге ешқандай жәрдем берілмейтін (әркім өз басымен қайғы болатын) алапат күннен қорқыңдар һәм алдын ала сақтаныңдар»</title><source>(Бақара сүресі, 48)</source></dict>
<dict><id>193</id><title>«Ертелі-кеш іштей жалбарынып һәм (қаһарынан) имене отырып бәсең дауыспен Раббыңды ауызға ал. (Ақиқаттан бейхабар) ғапылдардың қатарына қосылма»</title><source>(Ағраф сүресі, 205)</source></dict>
<dict><id>194</id><title>«Мен жындар мен адамзатты тек қана (Мені танысын һәм) Маған құлшылық етсін деп жараттым»</title><source>(Зәриат сүресі, 56)</source></dict>
<dict><id>195</id><title>«Намаз өтелген соң жер бетіне тараңдар және (адал кәсіп қылып) Алланың шексіз шарапатынан ризық-несібелеріңді іздеңдер. Бұған қоса, (күнделікті бес уақыт намаз һәм басқа да құлшылықтар арқылы) Алланы көп еске алыңдар, сонда (екі дүниеде де азаптан әрі қор болудан) құтылып, мақсат-мұраттарыңа жетерсіңдер»</title><source>(Жұма сүресі, 10)</source></dict>
<dict><id>196</id><title>«Ал (Аллаға қарсы келуден, бүкіл күнә мен жамандық атаулыдан,) арылғандар және Раббысының есімін еске алып, намаз оқығандар құтылады»</title><source>(Ағла сүресі, 14-15)</source></dict>
<dict><id>197</id><title>«Сондай-ақ (қайсы іспен айналыссаң да) әрқашан Раббыңа, оның разылығына қарай тырыс!»</title><source>(Инширах сүресі, 8)</source></dict>
<dict><id>198</id><title>«Содан соң уақыт өте келе жүректерің қатайып кетті, жүректерің тас сияқты, тіпті одан да қатты. Алайда, кейбір тастардың өзінен атқылаған өзендер шығады; қақ жарылып ішінен қайнар су ағатын тастар да бар; енді бірі Алладан қорыққаннан, опырылып биіктен құлап жатады. Алла не істеп, не қойып жүргендеріңнен бейхабар емес»</title><source>(Бақара сүресі, 74)</source></dict>
<dict><id>199</id><title>«(Уа, мүміндер!) Ұнжырғаларың түсіп, жасымаңдар, қайғы-мұңға салынбаңдар, егер шынымен мүмін болсаңдар, шүбәсіз, сендер үстемсіңдер»</title><source>(Әли Имран сүресі, 139)</source></dict>
<dict><id>200</id><title>«Олар қандай жақсылық істесе де, (Алланың құзырында) еңбектері еш кетпейді. Алла Өзіне қарсы келуден барынша сақтанған, Өзін лайықты түрде ұлықтайтын тақуа жандарды жақсы біледі»</title><source>(Әли Имран сүресі, 115)</source></dict>
<dict><id>201</id><title>«Ол сендерге найзағайды һәм үрей салатын, һәм үміт отын жағатындай етіп көрсетеді, әрі қорғасындай ауыр сауын бұлттарды жаратады»</title><source>(Рағыд сүресі, 12)</source></dict>
<dict><id>202</id><title>«Екінді және түскі уақытта (яғни екінді және түскі намазында) да; көктерде де, жерде де бар мадақ пен шексіз шүкіршілік бір Өзіне ғана тән екенін айтып, жар салыңдар!»</title><source>(Рум сүресі, 18)</source></dict>
<dict><id>203</id><title>«Күллі аспан әлемі мен жердегінің бәрі бір Аллаға тиесілі. Шүбәсіз, Алла Ғани (ешкімге һәм еш нәрсеге мұқтаж емес әсте ортаймайтын байлық иесі), Хамид (бар мақтау мен шексіз шүкіршілікке әбден лайық)»</title><source>(Лұқман сүресі, 26)</source></dict>
<dict><id>204</id><title>«Ал иман етіп, игілікті істер істегендерге келсек, міне, солар жұмақтықтар, олар сонда мәңгі-бақи қалады»</title><source>(Бақара сүресі, 82)</source></dict>
<dict><id>205</id><title>«Ал иман еткен құлдарыма: «Намазды кемеліне жеткізіп, үзбей оқысын және сауда-саттық та, достық та жүрмейтін алапат күн келмей тұрып, өздеріне ризық етіп бергендерімізден жасырын және жария түрде (Алла жолында) жұмсасын», – деп айт»</title><source>(Ибраһим сүресі, 31)</source></dict>
<dict><id>206</id><title>«Өйткені, олар көзбен көрмесе де Раббыларынан шын именіп, шынайы түрде тағзым етеді. Сондай-ақ, олар Қияметтен де қатты қорқады»</title><source>(Әнбия сүресі, 49)</source></dict>
<dict><id>207</id><title>«Шүбәсіз, Раббың Өзінің жолынан адасқандарды жақсы біледі. Сондай-ақ Ол тура жолдағыларды да жақсы біледі»</title><source>(Әнғам сүресі, 117)</source></dict>
<dict><id>208</id><title>«Сондай-ақ, түнде де (яғни, құптан уақытында да) Алланың мінсіз екенін айтып, ұлықтағын және жұлдыздар батуға бет алған шақта да (яғни, таң намазында да Раббыңды ұлықтағын)»</title><source>(Тур сүресі, 49)</source></dict>
<dict><id>209</id><title>«Кімде-кім істеген күнәларына өкініп, тәубе етсе әрі (өзін һәм қоғамды түзетуге бағытталған) игі істер істесе, бұл, расында да, оның Аллаға шынайы түрде һәм тәубесі қабыл болған күйде бет алғаны»</title><source>(Фурқан сүресі, 71)</source></dict>
<dict><id>210</id><title>«Егер Алланың сендерге деген шексіз шарапаты мен мейірімі болмағанда, егер Алла құлдарына өте жанашыр, әсіресе, мүмін құлдарына ерекше мейірімді болмағанда, көрген күндерің не болар еді?!»</title><source>(Нұр сүресі, 20)</source></dict>
<dict><id>211</id><title>«Өздерінің естеріне салынғанды ұмытқанда, оларға барлық нәрсенің (мал-дүниенің) қақпаларын ашып қойдық. Ақырында, өздеріне берілгенге мәз болып, шаттыққа кенелгенде, оларды ойламаған жерден азапқа душар еттік. Сол кезде олар күдерлерін бір-ақ үзіп, абдырап қалды»</title><source>(Әнғам сүресі, 44)</source></dict>
<dict><id>212</id><title>«Уа, иман еткендер! Егер Алланың (дініне) қолдау көрсетсеңдер, Алла тағала да сендерді қолдайды һәм аяқтарыңды тайдырмай (хақ жолда) нық басқызады»</title><source>(Мұхаммед сүресі, 7)</source></dict>
<dict><id>213</id><title>«Дүние-мүлкін түн демей, күн демей жасырын һәм жария түрде игі жолда жұмсайтындардың Раббыларының дәргейінде алатын сауабы (сыйы) бар. Олар үшін (әсіресе ақиретте) ешбір қорқыныш жоқ һәм олар әсте мұңаймайды»</title><source>(Бақара сүресі, 274)</source></dict>
<dict><id>214</id><title>«Ей, мүміндер! Сендер Аллаға бойсұныңдар, пайғамбарға бойсұныңдар, әрі өздеріңнен болған әмір иелеріне де»</title><source>(Ниса сүресі, 59)</source></dict>
<dict><id>215</id><title>«Түн болғанда Ибраһим (көп жұлдыздың ішінен ерекше) бір жұлдызды көріп: «Міне, (айтқандарыңа қарағанда) шамасы менің Раббым осы», – деді. Алайда, жұлдыз сөніп көзден ғайып болғанда ол: «Мен сөніп, ғайып болатындарды ұнатпаймын», – деді»</title><source>(Әнғам сүресі, 76)</source></dict>
<dict><id>216</id><title>«Ибраһим де: «Тура жолдан адасқандардан өзге кім Раббысының рақымынан үмітін үзеді дейсің», – деді»</title><source>(Хижр сүресі, 56)</source></dict>
<dict><id>217</id><title>«Міне, бұлар ақиретті (яғни, о дүниенің мәңгілік бақытын) дүниенің қу тіршілігіне айырбастағандар. Сондықтан да олардың азабы әсте жеңілдетілмейді әрі оларға ешқандай жәрдем де берілмейді»</title><source>(Бақара сүресі, 86)</source></dict>
<dict><id>218</id><title>«Намазды өтегеннен кейін түрегеп тұрып, отырып немесе жамбастап жатып Алланы еске алыңдар. (Жорық тәмамдалып немесе қорқыныштарың сейіліп) қауіпсіз жағдайда болғандарыңда намазды кемеліне жеткізіп, үзбей әрі уақтылы оқыңдар (және қан майданда жүріп оқи алмаған намаздарыңның қазасын өтеңдер). Шүбәсіз, намаз мүміндерге белгілі уақыттарда (өтелсін деп) парыз етілді»</title><source>(Ниса сүресі, 103)</source></dict>
<dict><id>219</id><title>«Сонда олар Алланың құлдарының шынайы тәубесін һәм шын көңілмен берген зекет-садақаларын қабыл алатынын және Алланың шынымен Тәууаб (яғни, құлдарының тәубесін қабыл етіп қана қоймай, оларды шынайы тәубелері үшін мол сауапқа бөлеуші) һәм (тәубе етіп, Өзіне біржолата бет бұрған мүмін құлдарына) ерекше мейірімді екенін білмейді ме?»</title><source>(Тәубе сүресі, 104)</source></dict>
<dict><id>220</id><title>«Ендеше, Рабыңның кемшілік, мұқтаждық атаулыдан пәк әрі мінсіз екенін айтып жар сал әрі Оған мақтау айт! Әрдайым сәжде етушілердің қатарынан табыл»</title><source>(Хижр сүресі, 98)</source></dict>
<dict><id>221</id><title>«Жақсылық пен жамандық бірдей болмайды. Сен жамандықтың қарымын (қолыңнан келген ең керемет) жақсылықпен қайтар. Сонда өзіңе қас дұшпан болған адамның жан досыңа айналғанын көресің»</title><source>(Фуссилат сүресі, 34)</source></dict>
<dict><id>222</id><title>«Олар Құранға терең ой жүгіртіп, оны лайықты түрде түсінуге тырыспай ма? Егер ол Алладан басқа біреуден келгенде, онда олар міндетті түрде оның ішінен талай қайшылықтар табар еді»</title><source>(Ниса сүресі, 82)</source></dict>
<dict><id>223</id><title>«Шығыстың да, батыстың да иесі бір Алла. Жүздеріңді қай жаққа қаратсаңдар да, Аллаға бет бұрған боласыңдар. Шүбәсіз, (күллі жаратылысты мейіріміне бөлеген) Алла өте кең, бәрін білетін шексіз ілім иесі»</title><source>(Бақара сүресі, 115)</source></dict>
<dict><id>224</id><title>«Сол күні дүниеде істелген істердің барлығының таразыға тартылары хақ. Сонда кімнің таразыдағы сауапты істері ауыр басса, міне, солар азаптан құтылып, мақсат-мұраттарына жеткендер»</title><source>(Ағраф сүресі, 8)</source></dict>
<dict><id>225</id><title>«Шүбәсіз, күллі аспан әлемі мен жердің иелігі мен бар билігі бір Аллаға тиесілі. Жан бітіріп өмір сыйлайтын да, өмірді қиятын да бір Өзі. Сендердің Алладан басқа бірде-бір қамқоршы иелерің де, қолұшын беретін медеткерлерің де жоқ»</title><source>(Тәубе сүресі, 116)</source></dict>
<dict><id>226</id><title>«Басқа келген әр жамандық Алланың рұқсатымен ғана болады. Кімде-кім Аллаға шын көңілден иман етсе, Алла оның жүрегін ақиқатқа және дұрыс бағытқа бұрады. Алла барлық нәрсені біледі»</title><source>(Тағабун сүресі, 11)</source></dict>
<dict><id>227</id><title>Құлын (Мұхаммедті) бір түнде Харам мешітінен айналасына Өзіміз құт-береке дарытқан Ақса мешітіне кейбір маңызды белгілеріміз бен дәлелдерімізді көрсету үшін алып барған Алла – мінсіз (мұқтаждық пен дәрменсіздіктен, кемшілік атаулыдан ада). Ол шәк-шүбәсіз бәрін естуші, бәрін де көруші»</title><source>(Исра сүресі, 1)</source></dict>
<dict><id>228</id><title>«Алла – Халиқ (бәрін жоқтан жаратқан жалғыз Жаратушы), Бәри (жаратуда ешкіммен ортақтас та, серіктес те болмайтын мінсіз Жаратушы), Мусаууир (әр жаратылысқа өзіне сай әрі жарасымды кескін-келбет беріп, бейнелеуші). Ең көркем есімдер бір Өзіне ғана тән. Күллі аспан әлеміндегі мен жердегінің бәрі Оған: «(Сен – мінсізсің. Бар мадақ пен шексіз шүкіршілік һәм ең көркем есімдер мен теңдессіз сипаттар бір Өзіңе ғана тән – деп), үнемі мадақ жаудырады! Ол – Азиз (ұлылық пен үстемдік иесі), Хаким (әр үкімі мен әр ісінде көптеген хикметтер болған асқан дана)»</title><source>(Хашыр сүресі, 24)</source></dict>
<dict><id>229</id><title>«Ол – Ғафур (кешірімі мол), Уәдууд (құлдарын жақсы көруші және құлдары тарапынан да аса сүйкімді)»</title><source>(Буруж сүресі, 14)</source></dict>
<dict><id>230</id><title>«Ол – күллі аспан әлемі мен жерді жоқтан бар еткен шебер Жаратушы. Ол бір нәрсе қаласа, тек қана: «Бол!» – дейді, (сонда ол бірден) бола қалады»</title><source>(Бақара сүресі, 117)</source></dict>
<dict><id>231</id><title>«Иман етіп, игілікті істер істеген, намазды кемеліне келтіріп, үзбей әрі уақытылы оқыған және зекетті толық бергендердің Раббыларының дәргейінде алар сауабы (сыйы) бар. Һәм олар үшін (әсіресе ақиретте) ешбір қорқыныш жоқ және көңілдері әсте ортаймайды»</title><source>(Бақара сүресі, 277)</source></dict>
<dict><id>232</id><title>«Шүбәсіз, күллі аспан әлемі мен жердің жаратылуында, түн мен күннің алма-кезек ауысып, ұзарып-қысқаруында ақыл иелері үшін (Алланың шексіз құдіреті мен шексіз билігін көрсететін) ғибратқа толы талай айқын белгілер (дәлелдер) бар»</title><source>(Әли Имран сүресі, 190)</source></dict>
<dict><id>233</id><title>«Өйткені, Алланың алдында жер басып жүрген тіршілік иелерінің ең жаманы – (уахи арқылы келген ақиқаттарды) ақылға салып, ойланбайтын керең-мылқаулар»</title><source>(Әнфәл сүресі, 22)</source></dict>
<dict><id>234</id><title>«Ол – Алла! Одан басқа тәңір жоқ. Ең көркем есімдер Соған ғана тән»</title><source>(Таһа сүресі, 8)</source></dict>
<dict><id>235</id><title>«Раббыларың: “Маған дұға етіңдер, сендерге жауап берейін. Расында, тәкаппарлыққа салынып, Маған құлшылық жасауды бойына шақ көрмейтіндер әбден қор болған күйде жәһаннамға тасталады”, – деп айтады»</title><source>(Ғафыр сүресі, 60)</source></dict>
<dict><id>236</id><title>«(Уа, құлдарым!) Бастарыңа алапат азап келмей тұрып, жан-тәндеріңмен Раббыларыңа бет бұрыңдар және Оған толық мойынсұныңдар! Әйтпесе, (ешкімнен) ешқандай жәрдем ала алмайсыңдар!»</title><source>(Зүмәр сүресі, 54)</source></dict>
<dict><id>237</id><title>«Егер Рахман сендерге ризық-несібе беруді мүлдем тоқтатса, өздеріңе Одан басқа ризық-несібе беретін кім бар?! Анығында, олар қасарысып ақиқатқа мойынсұнбауда һәм оны жек көруде»</title><source>(Мүлік сүресі, 21)</source></dict>
<dict><id>238</id><title>«Кімде кім (Алланың өзі берген мал-дүниеден Оның жолында) жұмсап, тақуалық етсе (Алланың бұйрықтарын орындап, харамнан, күнә атаулыдан аулақ жүрсе), сондай-ақ (сенімнің, іс-әрекет пен сөздердің) ең жақсысын шын жүрегімен растаса, Біз де олар үшін мәңгілік бақытқа жеткізетін (пейішке жетелейтін) жолды жеңілдетеміз»</title><source>(Ләйл сүресі, 5-6-7)</source></dict>
<dict><id>239</id><title>«Иман еткендер, (керек кезде) Алла жолында хижрет еткендер және (бүлікшілерге қарсы) жан-тәнімен күрескендер, міне, солар Алланың мейірімінен үміт ете алады. Алла (құлдарының күнәлары қаншалықты үлкен болса да тәубеге келгендерінде) өте кешірімді, (әсіресе мүмін құлдарына) ерекше мейірімді»</title><source>(Бақара сүресі, 218)</source></dict>
<dict><id>240</id><title>Аят: «Әр адам өз еңбегінің ғана қарымын алады»</title><source>(Нәжім сүресі, 39)</source></dict>
<dict><id>241</id><title>«Олар Аллаға һәм ақирет күніне кәміл сенеді һәм (ел-жұртты) жақсылыққа бұйырып, жамандықтан тыюға тырысады. Сондай-ақ қайырлы, игілікті істерде бір-бірімен жарысады. Міне, солар ізгі жандардың қатарында»</title><source>(Әли Имран сүресі, 114)</source></dict>
<dict><id>242</id><title>«Түн мен күндізді паналаған барлық нәрсе бір Аллаға тиесілі. Ол бәрін естуші һәм бәрін білетін шексіз ілім иесі»</title><source>(Әнғам сүресі, 13)</source></dict>
<dict><id>243</id><title>«Алла сендер білмегенді білгендіктен, одан бұрын болатын сендерге жеңісті нәсіп етті»</title><source>(Фәтх сүресі, 27)</source></dict>
<dict><id>244</id><title>«Жер-жаһанда ризығы Алладан келмейтін бірде-бір қыбырлаған тіршілік иесі жоқ. Сондай-ақ, Ол (әрбір тіршілік иесі анасының құрсағынан бастап бұл дүниеде) жүріп-тұратын жерін де, өлетін (һәм қойылатын) жерін де нақты біледі. Мұның барлығы айқын Кітапта (Ләухул-Махфузда) жазулы»</title><source>(Һуд сүресі, 6)</source></dict>
<dict><id>245</id><title>«Рамазан айы – адамзатты тура жолға бастаушы, айқын дәлелдерді һәм ақиқат пен жалғанның ара-жігін ажырататын өлшемдерді қамтыған қасиетті Құран түсе бастаған ерекше ай»</title><source>(Бақара сүресі, 185)</source></dict>
<dict><id>246</id><title>«Уа, иман еткендер! Өздеріңнен бұрынғыларға парыз етілгендей сендерге де ораза ұстау парыз етілді. Бәлкім, сол арқылы (асау нәпсіні тізгіндеп), күнә атаулыдан сақтанып, тақуалыққа жетерсіңдер»</title><source>(Бақара сүресі, 183)</source></dict>
<dict><id>247</id><title>Араларыңнан кімде-кім Рамазан айына аман-есен жетсе, оны ораза ұстап өткізсін. Ал кім (осы айда) науқас болып немесе сапар шегіп ораза ұстамаса, (қаза болған күндерін) басқа уақытта ұстасын»</title><source>(Бақара сүресі, 185)</source></dict>
<dict><id>248</id><title>«Таңның ақ жібін түннің қара жібінен ажыратқанға (таңның бейне бір ақ жіптей ағарып, қылаң бере бастағанын көргенге) дейін жеп-ішіңдер. Содан кейін күн ұясына батып, ымырт түскенге дейін оразаны толық ұстаңдар»</title><source>(Бақара сүресі, 187)</source></dict>
<dict><id>249</id><title>«Ол күні адамдар (дүниеде жасаған тірліктерінің) ақырын көру үшін мазарларынан жеке-жеке топтарға бөлініп шығады»</title><source>(Зілзала сүресі, 6)</source></dict>
<dict><id>250</id><title>«Егер Алланың нығметін санайтын болсаңдар, санына әсте жете алмайсыңдар. Расында, Алла (қанша күнә жасаса да тәубесіне келген құлдарына) өте кешірімді, ерекше мейірімді»</title><source>(Нәхл сүресі, 18)</source></dict>
<dict><id>251</id><title>«Алладан кешірім тіле. Өйткені Алла өте кешірімді, (әсіресе мүмін құлдарына) ерекше мейірімді»</title><source>(Ниса сүресі, 106)</source></dict>
<dict><id>252</id><title>«Иман етіп, (сол иманның арқасында өздерінің һәм өзгелердің жақсылығы үшін) игілікті істер істегендердің құлшылықтары мен дұға-мінәжаттарын қабыл алады. Сөйтіп, Өзінің шексіз шарапатымен олардың сауабын арттырады. Ал кәпірлерге келсек, олар үшін қатты азап бар»</title><source>(Шура сүресі, 26)</source></dict>
<dict><id>253</id><title>«Егер олар тиісінше иман келтіріп, Аллаға шын жүректен тағзым етіп, (сиқыр сынды) харам нәрселерден бойларын аулақ ұстағанда ғой (әлі де солай істесе ғой)! Сонда Алланың оларға берер сауабы бәрінен де қайырлы болар еді. Әттең, олар осыны білсе ғой!»</title><source>(Бақара сүресі, 103)</source></dict>
<dict><id>254</id><title>«Шүбәсіз, жердегі және көктегі бірде-бір нәрсе Алладан жасырын қала алмайды»</title><source>(Әли Имран сүресі, 5)</source></dict>
<dict><id>255</id><title>«Әрдайым тәубе етіп, күнәларынан арылушыларды, Аллаға жан-тәнімен құлшылық етушілерді, Раббыларына мадақ айтып, шүкіршілік етушілерді, Алла жолында сапар шегушілерді, Алланың алдында иіліп рукуғ етушілерді, Аллаға сәжде етушілерді, елге жақсылықты бұйырып, жамандықтан тыюшыларды және Алланың белгілеген үкімдеріне толық бағынатындар бар ғой, (уа, Мұхаммед), міне, сондай шынайы мүміндерді сүйіншіле!»</title><source>(Тәубе сүресі, 112)</source></dict>
<dict><id>256</id><title>«Аллаға һәм расулына бағыныңдар. Сонда (екі дүниеде де) мейірімге бөленесіңдер»</title><source>(Әли Имран сүресі, 132)</source></dict>
<dict><id>257</id><title>«Сондай-ақ, адамдар арасында Алла разылығына бөлену үшін шыбын жанын қиятындар да бар. Алла құлдарына өте жанашыр, мейірбан»</title><source>(Бақара сүресі, 207)</source></dict>
<dict><id>258</id><title>«Сонда Алла былай дейді: “Бұл күн турашылдардың шын сөзі өздерінің пайдасына жарайтын ұлы күн. Олар үшін (жайқалған жасыл бауларының арасынан және зәулім сарайларының) іргесінен өзендер ағып жататын жаннат бақшалары бар. Олар сонда мәңгі-бақи мекендеп, бақытты ғұмыр кешеді. Алла олардан разы, олар да Аллаға дән риза. Ең үлкен жетістік, ең зор табыс міне, осы”»</title><source>(Маида сүресі, 119)</source></dict>
<dict><id>259</id><title>«Сонымен қатар: «Ақиқат (хақ дін) келді, жалған (құдайлар мен діндер) ізім-қайым жоғалды. Расында, жалған баянсыз келеді», – деп жар сал»</title><source>(Исра сүресі, 81)</source></dict>
<dict><id>260</id><title>«Иман етіп, (имандылық талабына сай өздерін һәм қоғамды кемелдікке жетелейтін) игі істер істегендердің (нәпсіге бойалдырып, пенделікпен істеген) күнә-қателіктерін өшіреміз де, оларды істеген игі істерінің ең жақсысын назарға ала отырып, сый-сыяпатқа бөлейміз»</title><source>(Әнкәбут сүресі, 7)</source></dict>
<dict><id>261</id><title>«Ал кімде-кім күндердің күнінде Раббысының дәргейіне баратынын ойлап, шынымен қорыққан һәм нәпсісін әуейіліктен тыйған болса, шүбәсіз, оның ақыр соңында барып паналайтын жері – жаннат болмақ!»</title><source>(Назиғат сүресі, 40-41)</source></dict>
<dict><id>262</id><title>«(Уа, Мұхаммед!): Сен сонда да кешірімді бол, жақсылықты бұйыр, сауапты һәм пайдалы істер істегін. Ондай надандардан сырт айнал, олардың қылықтары мен сөздерін көңіліңе алма, (наданмен надан болма)»</title><source>(Ағраф сүресі, 199)</source></dict>
<dict><id>263</id><title>«Ал кімде-кім істеген қиянатынан кейін тәубеге келіп, толық түзелсе, шүбәсіз, Алла оның тәубесін қабыл алады. Өйткені, Алла өте кешірімді, (әсіресе тәубеге келіп, Өзіне бет бұрған құлдарына) ерекше мейірімді»</title><source>(Мәида сүресі, 39)</source></dict>
<dict><id>264</id><title>«Сонымен қатар, Ол (Алла тағала) құлдарының шынайы тәубесін қабыл алады және жамандықтарды біржолата кешеді, сондай-ақ, Ол не істеп, не қойып жүргендеріңді жақсы біледі»</title><source>(Шура сүресі, 25)</source></dict>
<dict><id>265</id><title>«Алла – иман еткендердің жанашыр досы, қамқоршысы һәм қорғаны, оларды тас қараңғы түнектерден жарық нұрға шығарады. Ал күпірлік қылғандарға келсек, олардың достары тағұт (жалған құдайлар һәм жоқ жерден дін ойлап тауып, ел-жұртты соған үгіттеуші зұлым күштер), олар кәпірлерді жарық нұрдан шығарып, тас қараңғы түнектерге кіргізеді. Олар – тозақтықтар. Олар сонда мәңгі-бақи қалады»</title><source>(Бақара сүресі, 257)</source></dict>
<dict><id>266</id><title>«Расында, түн мен күннің алма-кезек ауысып, ұзарып-қысқаруында һәм Алланың күллі аспан әлемі мен Жер бетінде жаратқан әрбір жаратылыс пен құбылыста Раббыларына қарсы келуден қорқатын тақуа жандар үшін (Алланың шексіз құдіреті мен билігін көрсететін) көптеген ғибрат аларлық белгілер мен дәлелдер бар»</title><source>(Юнус сүресі, 6)</source></dict>
<dict><id>267</id><title>«Иә, олар иман етіп, көптеген игі іс істеді. Олар қандай бақытты! Ақырында баратын ең керемет мекен де соларға тән!»</title><source>(Рағыд сүресі, 29)</source></dict>
<dict><id>268</id><title>«Уа, адамдар! Раббыларыңа асылық қылып, қаһарына ұшыраудан сақтаныңдар! (Біліп қойыңдар!) Қиямет күнінің зілзаласы, расында да, өте алапат құбылыс»</title><source>(Хаж сүресі, 1)</source></dict>
<dict><id>269</id><title>«Ал сонау ақиреттегі мәңгілік бақыт мекеніне келсек, оны жер бетінде (молшылықты көтере алмай) асып-тасуды һәм бүліншілік шығаруды қаламайтындарға нәсіп етеміз. Ақырғы жетістік – Алланы лайықты түрде ұлықтайтын әрі азабынан сақтанатын тақуа жандарға тиесілі»</title><source>(Қасас сүресі, 83)</source></dict>
<dict><id>270</id><title>«Қадір түні – мың айдан да артық әрі қадірлі. Ол түні періштелер мен Рух Раббыларының рұқсатымен алуан түрлі іс жасауға түскен үстіне түсе береді. (Әсіресе, ықыласты құлшылықпен ояу өткізгендер үшін) ол түн мейірім мен амандық ішінде. Таң бозарып атқанға дейін»</title><source>(Қадыр сүресі, 3-5)</source></dict>
<dict><id>271</id><title>«Қандай да бір жақсылықты жария істесеңдер де, жасырын істесеңдер де немесе (өздеріңе істелген) жамандықты (есесін қайтаруға шамаларың жете тұра) кешетін болсаңдар, біліп қойыңдар, Алла (құлдарының Өзіне қатысты жасаған күнәларының көбін бірден кешетін) өте кешірімді, һәм (жазаға лайық болған әрбір күнәһардың сазайын беруге құдіреті толық жететін) өте құдіретті»</title><source>(Ниса сүресі, 149)</source></dict>
<dict><id>272</id><title>«Парыз ораза санаулы әрі белгілі күндерде ғана өтеледі. Араларыңнан әлдекім ауырып қалып немесе сапарда жүріп ораза ұстамаса, (қаза болған күндерін) басқа уақытта ұстасын»</title><source>(Бақара сүресі, 184)</source></dict>
<dict><id>273</id><title>«Намазды кемеліне жеткізіп, үзбей әрі уақытылы оқыңдар және зекетті толық беріңдер. (Алланың разылығына бөлену мақсатында) дүниеде өздерің үшін қандай да бір жақсылық жасап, (ақиретке) жолдасаңдар, сол Алланың алдына барғанда міндетті түрде алдарыңнан шығады. Шүбәсіз, Алла сендердің не істеп, не қойып жүргендеріңнің бәрін көруде»</title><source>(Бақара сүресі, 110)</source></dict>
<dict><id>274</id><title>«Ораза ұстайтын ерлер мен ораза ұстайтын әйелдер; арын сақтап, абыройларын күнәдан тыйған ерлер мен арын сақтап, абыройларын күнәдан тыйған әйелдер; сондай-ақ, Алланы көп еске алатын ерлер мен Алланы көп еске алатын әйелдер (бар ғой?!) Міне, Алла осынау ізгі жандарға ерекше кешірім мен үлкен сый-сыяпат дайындап қойды»</title><source>(Ахзап сүресі, 35)</source></dict>
<dict><id>275</id><title>«Нағыз тақуалар – кеңшілікте де, таршылықта да Алла жолында садақа бергендер, (ашу қысқанда өзін ашуландырған адамның сазайын беруге шамасы жете тұрып) ашуын жеңе білгендер һәм адамдарға кешірімді болғандар. Шүбәсіз, Алла (міне, осындай) ізгі жандарды жақсы көреді»</title><source>(Әли Имран сүресі, 134)</source></dict>
<dict><id>276</id><title>«Міне, солар иман еткен әрі Алланы еске алу арқылы жүректері жай табатын ізгі жандар. Ендеше, біліп қойыңдар! Жүректер Алланы еске алу арқылы ғана жай тауып, толық қанағаттанады!»</title><source>(Рағыд сүресі, 28)</source></dict>
<dict><id>277</id><title>«Міне, солар иман еткен әрі Алланы еске алу арқылы жүректері жай табатын ізгі жандар. Ендеше, біліп қойыңдар! Жүректер Алланы еске алу арқылы ғана жай тауып, толық қанағаттанады!»</title><source>(Рағыд сүресі, 28)</source></dict>
<dict><id>278</id><title>«Алланы еске алуда жүректері қатайған пенделерге қандай өкініш. Олар ашық адасуда»</title><source>(Зүмәр сүресі, 22)</source></dict>
<dict><id>279</id><title>«Олар Алланың уәдесін орындағандар, әрі серттерін бұзбағандар. Олар Алланың жалғастыруды әмір еткенін (туысқандық байланысты) жалғастырып, Раббыларынан қорқа отырып, есебінің жаман болуынан қауіптенгендер»</title><source>(Рағыд сүресі, 20-21)</source></dict>
<dict><id>280</id><title>«(Уа, Мұхаммед!) Біз саған айдан анық аяттар түсірдік. Ол аяттарды Аллаға қарсы келіп, асы болған күнәһарлар ғана мойындамайды»</title><source>(Бақара сүресі, 99)</source></dict>
<dict><id>281</id><title>«Егер Алланың сендерге деген шексіз шарапаты мен мейірімі болмағанда, егер Алла тәубелерді қабыл етуші һәм әр ісі, әр үкімі көптеген хикметтерге негізделген асқан дана болмағанда, көрген күндерің не болар еді?!»</title><source>(Нұр сүресі, 10)</source></dict>
<dict><id>282</id><title>«Тірідей көмілген балаларыңа «Қандай кінәларың бар еді, нендей күнә үшін өлтірілдіңдер?», – деп сұралғанда…»</title><source>(Такуир сүресі, 8-9)</source></dict>
<dict><id>283</id><title>«Егер олар Аллаға, пайғамбарға және оған түсірілген Құранға иман келтірген болса, оларды дос тұтпас еді. Бірақ олардың көбісі бұзақылар» </title><source>(әл-Мәида сүресі, 81)</source></dict>
<dict><id>284</id><title>«Егер үкім шығарсаң, әділдікпен үкім ет»</title><source>(Мәида сүресі, 42)</source></dict>
<dict><id>285</id><title>«Аспан әлемі мен жердегі жаратылыс біткеннің бәрі (“Сен мінсізсің!” – деп), Алланы ұлықтайды! Ол – Азиз (бәрінен үстем әрі ұлы), Хаким (әр ісі мен әр үкімі көптеген хикметтерге негізделген теңдессіз даналық иесі)»</title><source>(Хадид сүресі, 1)</source></dict>
<dict><id>286</id><title>«Күллі аспан әлемі мен жердің тылсымын һәм ондағы болашаққа қатысты сырларды білу бір Аллаға ғана тән. Ал (сол ғайыптың бірі болған) қиямет қас қағым сәтте, тіпті, одан да аз уақытта орнайды. Расында, Алла барлық нәрсеге толық құдіретті»</title><source>(Нәхл сүресі, 77)</source></dict>
<dict><id>287</id><title>«Қандай да бір іске бел буғаныңда: «Мен оны ертең (міндетті түрде) істеймін», – деп айтушы болма. Тек «иншалла (Алла қаласа немесе бұйырса), істеймін», – деп айт. Олай айтуды ұмытып кеткеніңде, (есіңе түсе салысымен) бірден Раббыңды есіңе ал әрі: «Раббым маған туралыққа ең жақын болған істі аз ғана уақыт ішінде істеуді нәсіп етер деп үміт етемін», – дегін»</title><source>(Кәһф сүресі, 23-24)</source></dict>
<dict><id>288</id><title>«Мал-пұлын Алла жолында сарп етіп, соңынан бергенін міндетсінбейтіндердің және (өзінен жәрдем алушыны) ренжітпейтіндердің Раббыларының дәргейінде алатын мол сауабы бар. Олар үшін (әсіресе ақиретте) ешбір қорқыныш жоқ һәм олар әсте мұңаймайды»</title><source>(Бақара сүресі, 262)</source></dict>
<dict><id>289</id><title>«Бұл (Құран) мүбәрак насихат…»</title><source>(Әнбия сүресі, 50)</source></dict>
<dict><id>290</id><title>«Алайда сол күні (қыруар нығметке бөгіп) қуаныштан бал-бұл жайнаған қуанышты жүздер де бар. (Дүниеде ақиретке арнап) еткен еңбектерінің нәтижесіне жеткеніне риза әрі мәз-мейрам»</title><source>(Ғашия сүресі, 8-9)</source></dict>
<dict><id>291</id><title>«Алла сендерге адал мен арамды, жақсы мен жаманды ашық баяндауды, сендерді өздеріңнен бұрын өткен ізгі жандардың сара жолына салуды һәм күнәларыңнан арылтып, тәубелеріңді қабыл етуді қалайды. Алла бәрін білетін шексіз ілім иесі, (әр ісі мен әрбір үкімінде талай хикмет болған) асқан дана»</title><source>(Ниса сүресі, 26)</source></dict>
<dict><id>292</id><title>«(Сый-сыяпат) күні мүмін ерлер мен мүмін әйелдерді алдары мен оң жақтарында нұрлары жарқыраған күйде жұмаққа қарай ынтыға адымдап бара жатқанын көресің. Оларға: «Бүгін қуана беріңдер! Міне, сендер үшін ішінде мәңгі-бақи мекендейтін (жайқалған жасыл бауларының арасымен және зәулім сарайларының) түбінде өзендер ағып жататын жәннат бақшалары», – делінеді. Зор жетістік, толайым табыс деген міне осы!»</title><source>(Хадид сүресі, 12)</source></dict>
<dict><id>293</id><title>«(Біле білсеңдер), дүние – қу тіршілік, құр ойын-күлкі мен уақытша сауық-сайран ғана. Міне, сондықтан да, иман ететін һәм Аллаға лайықты түрде тағзым етіп, алдында асылық етуден сақтанатын болсаңдар, Алла (бір Өзінің разылығын көздеп істеген) игі істеріңнің сауабын толық береді. Сондай-ақ, Алла (хақ жолда садақа-зекет беруге шақырғанда) сендерден қолдарыңдағы мал-пұлдарыңның бәрін беруді талап етпейді»</title><source>(Мұхаммед сүресі, 36)</source></dict>
<dict><id>294</id><title>«Ол сендерге өзінен сұраған нәрселеріңнің бәрін берді. Бергені соншалық, егер Алланың нығметін санайтын болсаңдар, санына әсте жете алмайсыңдар. Шынында, адам баласы рақыметі жоқ, өте опасыз келеді»</title><source>(Ибраһим сүресі, 34)</source></dict>
<dict><id>295</id><title>«Кімге қаласа, даналық береді. Ал кімге даналық берілсе, оған көптеген игілік берілгені. Бұны естілер ғана түсіне алады»</title><source>(Бақара сүресі, 269)</source></dict>
<dict><id>296</id><title>«Расында, Алла пенделерге зәредей қиянат жасамайды. Алайда, адамдар (Аллаға асылық қылу арқылы) өз-өздеріне кесір жасайды»</title><source>(Юнус сүресі, 44)</source></dict>
<dict><id>297</id><title>«Алланың рақымының белгілеріне қара. Жер жүзі өлгеннен кейін оны қалай жандандырды. Рас, Ол өлілерді тірілтеді, әр нәрсеге күші толық жетеді»</title><source>(Рум сүресі, 50)</source></dict>
<dict><id>298</id><title>«(О, Мұхаммед!) Шын мәнінде саған Кәусарды бердік. Сондықтан да сен жаратқан иең үшін ғибадат жаса, құрбан шал. Саған өшігушінің өздері ұрпақсыз қалады»</title><source>(Кәусар сүресі)</source></dict>
<dict><id>299</id><title>«(Уа, мүміндер, сондай-ақ): «(Біз дін мәселесінде кейіннен жағылған жасанды бояумен емес), Алланың (күллі жаратылысты бояған сыры кетпейтін табиғи Ислам) бояуы (мен боялғанбыз). Алланың бояуынан артық бояу кімде бар? (яғни Алланың дінінен артық қандай дін бар)? Міне, сондықтан біз Аллаға ғана құлшылық етушілерміз», – деп айтыңдар»</title><source>(Бақара сүресі, 138)</source></dict>
<dict><id>300</id><title>«Ал иман етіп, игілікті істер істегендер болса, (Алла) олардың қарымын толық қайтарады»</title><source>(Әли Имран сүресі, 57)</source></dict>
<dict><id>301</id><title>«Міне, Раббыларың болған Алла осы. Одан басқа құдай жоқ, Ол барлық нәрсенің (жалғыз) жаратушысы. Ендеше, бір Өзіне құлшылық етіңдер. Ол бәрін ретке келтіруші, барлық нәрсенің тізгінін ұстаған (ұлы Жаратушы)!»</title><source>(Әнғам сүресі, 102)</source></dict>
<dict><id>302</id><title>«Күллі аспан әлемінің, жердің және көк пен жердің арасындағы барлық нәрсенің бар билігі мен иелігі бір Өзіне ғана тән болған, қисапсыз нығмет пен құт-берекенің қайнар көзі Алла қандай ұлы десеңші! Қиямет сағаты жайлы нақты мәлімет те бір Өзінің құзырында. Ақыр соңында бәрің де Алланың құзырына қайтарыласыңдар»</title><source>(Зухруф сүресі, 85)</source></dict>
<dict><id>303</id><title>«Сондай-ақ, олар Раббыларының (хақ дінге деген) үндеуін қабыл алып, (Оған қалтқысыз мойынсұнады). Намазды кемеліне жеткізіп, үзбей әрі уақытылы оқиды және барлық істерін өзара кеңесе отырып істейді және өздеріне ризық ретінде берген (мал-мүлік, күш-қуат, ақыл-парасат, білім, т.с.с.) нығметтерімізден (міндет етпей) ізгілік жолында жұмсайды»</title><source>(Шура сүресі, 38)</source></dict>
<dict><id>304</id><title>«Уа, иман еткендер! (Бастарыңа қандай да бір қайғы-қасірет немесе ауыртпалық түскенде) сабыр ету әрі намаз оқу арқылы (Алладан) жәрдем сұраңдар. Расында, Алла сабырлылармен бірге»</title><source>(Бақара сүресі, 153)</source></dict>
<dict><id>305</id><title>«Сөйтіп, оған: «Кітабыңды оқы! Бүгін жауапқа тартушы ретінде өз-өзіңе жеткіліктісің», – дейміз»</title><source>(Исра сүресі, 14)</source></dict>
<dict><id>306</id><title>«Анығында, нағыз Раззәқ (яғни, күллі жаратылыс атаулының ризығын беруші) – Ол құдіретті күш иесі Алла!»</title><source>(Зариат сүресі, 58)</source></dict>
<dict><id>307</id><title>«Олар тозақтың алдына келтірілгенде: «Шіркін, дүниеге кері қайтарылсақ қой! Сөйтіп, Раббымыздың (ақиқатты анық көрсететін) аяттарын мойындап, біз де (оған кәміл сенетін) мүмін болғанда!», – деп, аһ ұрғандарын көрсең ғой»</title><source>(Әнғам сүресі, 27)</source></dict>
<dict><id>308</id><title>«Ендеше, сендер Мені әрдайым жад етіңдер (яғни, әрдайым құлшылық етіп, еске алыңдар), сонда Мен де сендерді жадымда ұстаймын. Маған шүкіршілік етіңдер және әсте күпіршілік қылмаңдар (яғни, алғысы жоқ, жақсылықтың қадірін білмейтін кісінің ісін істемеңдер)»</title><source>(Бақара сүресі, 152)</source></dict>
<dict><id>309</id><title>«Тынығып дамылдауларың үшін түнді, айналаны еркін көріп, тіршілік етулерің үшін күндізді жарық қылып жаратқан Алла. Әлбетте, мұнда (аяттарға) құлақ асатын қауым үшін көптеген ғибратты дәлелдер бар»</title><source>(Юнус сүресі, 67)</source></dict>
<dict><id>310</id><title>«Рахманның хас құлдары жер бетінде сыпайылықтың шегінен аспайтын жандар. Оларға жөн білмес надандар тіл қатқанда, (наданмен надан болмай) оларға: «Аман болыңдар!», – деп, өз жөніне кете барады»</title><source>(Фурқан сүресі, 63)</source></dict>
<dict><id>311</id><title>«Ал енді кімде-кім жамандық жасаған соң немесе (күнәға батып) өз-өзіне қиянат жасағаннан кейін Алладан кешірім тілесе, Алланың өте кешірімді, (әсіресе тәубеге келіп Өзіне бет бұрған мүмін құлдарына) ерекше мейірімді екенін көреді»</title><source>(Ниса сүресі, 100)</source></dict>
<dict><id>312</id><title>«(Уа, Мұхаммед!): Ендеше, өзіңе бұйырылғандай тура бол (қандай мәселеде болмасын өзіңе қалай әрекет ету бұйырылса, дәл солай әрекет ет), сондай-ақ, Аллаға бет бұрып, тәубеге келіп, саған қосылғандар да турашыл болсын. Тура жолдан ауытқып, шектен шықпаңдар. Ол – расында да, не істеп, не қойып, жүргендеріңді көруде»</title><source>(Худ сүресі, 112)</source></dict>
<dict><id>313</id><title>«Көр соқыр мен көретін адам бірдей емес. Сол сияқты иман етіп, сол иманның арқасында игілікті істер істеген жандар мен жамандық жасаушылар да бірдей емес. Әйтсе де, сендер тым аз ойланасыңдар!»</title><source>(Ғафыр сүресі, 58)</source></dict>
<dict><id>314</id><title>«Сонда Алла оған: “Солай, саған аяттарымыз келгенде оларды қалай ұмыт қалдырып, елемеген болсаң, бүгін өзің де дәл солай ұмыт қалып, мүлдем еленбейтін боласың”, – деді»</title><source>(Таһа сүресі, 126)</source></dict>
<dict><id>315</id><title> «Біз сендерді сол топырақтан жараттық және соған қайтарудамыз. Кезі келгенде сендерді одан тағы да шығарамыз»</title><source>(Таһа сүресі, 55)</source></dict>
<dict><id>316</id><title>«Сендерден бұрын қаншама (ғибратқа толы) оқиғалар, қаншама шариғаттар өтті. Қаласаңдар, жер бетін шарлап, (Алланың хақ діні мен пайғамбарларын) мойындамағандардың ақыры не болғанын өз көздеріңмен көріңдер»</title><source>(Әли Имран сүресі, 137)</source></dict>
<dict><id>317</id><title>«Ендеше, Алланың шексіз рақымына бөленеміз десеңдер, Құран оқылғанда, оған құлақ түріп, үнсіз тыңдаңдар!»</title><source>(Ағраф сүресі, 204)</source></dict>
<dict><id>318</id><title> «Расында, Алла әділдікті, Алланы көріп тұрғандай, ең болмаса Алланың өздерін үнемі көріп, бақылап тұратынын сезіне отырып (қаперлерінде ұстап) игі істер істеуді және туған-туысқа қолұшын беріп, қарайласуды бұйырады. Сонымен қатар, арсыздықтан, жамандық атаулыдан және зұлымдықтан (яғни, біреуге зорлық-зомбылық көрсетуден, кісі ақысын жеуден) тыяды. Ойланып-толғансын, ғибрат алсын, деп, Алла тағала сендерге осылай насихат айтып, жол сілтейді»</title><source>(Нәхл сүресі, 90)</source></dict>
<dict><id>319</id><title> «Аспан қақ айырылғанда, таулар күл болып ұшқанда, сондай-ақ елші пайғамбарлар үшін (үмбеттеріне куәлік ететін) уақыт белгіленгенде»</title><source>(Мурсалат сүресі, 9-11)</source></dict>
<dict><id>320</id><title>«Содан олар оны азын-аулақ тиын-тебенге сатып жіберді. Олар одан тезірек құтылу үшін оны тым төмен бағалаған еді»</title><source>(Юсуф сүресі, 20)</source></dict>
<dict><id>321</id><title>«Алла тағала көкірек сарайын исламға айқара ашқан, сөйтіп, Раббысынан келген нұрға бөленіп, тура жолға түскен жан (жүрегі тастай болып қатып қалған кісімен тең бе?). Ендеше, Алланы еске алуға келгенде, жүректері тастай болып қатып қалған бейбақтар қараң болсын! Олар анық адасуда»</title><source>(Зумәр сүресі, 22)</source></dict>
<dict><id>322</id><title>«Күлдіретін де, жылататын да – Өзі»</title><source>(Нәжім сүресі, 43)</source></dict>
<dict><id>323</id><title>«Уа, иман еткендер! Өздеріңді һәм отбасыларыңды (имандылыққа, адамгершілікке баулу арқылы) отыны адамдар мен тастардан тұратын алапат оттан қорғаңдар! Оның басында қорқынышты, аяуды білмейтін тым қатал жауапты періштелер болады. Олар әсте Алланың әміріне қарсы келмейді және өздеріне берілген бұйрықты бұлжытпай орындайды»</title><source>(Тахрим сүресі, 6)</source></dict>
<dict><id>324</id><title>«(Уа, Мұхаммед), оларға былай де: “Сендерді көркем бейнеде жаратқан әрі сендерге есту қабілетін, көзді және (жүрек түкпіріндегі) рухани сезімдерді берген де бір Алла. Соған қарамастан сендер өте аз шүкір етесіңдер!”»</title><source>(Мүлік сүресі, 23)</source></dict>
<dict><id>325</id><title>«Уа, иман еткендер! Аллаға тиісінше тағзым етіңдер һәм қарсы келуден барынша сақтаныңдар. Оған жақындай түсудің жолын (себебін) іздеңдер һәм жолында аянбай күресіңдер сонда (екі дүниеде де) мақсат-мұраттарыңа жетесіңдер»</title><source>(Маида сүресі, 35)</source></dict>
<dict><id>326</id><title>«Қабірлер (іші сыртына шыға) ақтарылған кезде... Міне, сонда әрбір жан (бұл дүниеден ақиретке жақсы-жаман) не жолдағанын және артына не қалдырғанын анық біледі»</title><source>(Инфитар сүресі, 4-5)</source></dict>
<dict><id>327</id><title>«Сондай-ақ, Алланың жазасының тым қатты екенін, әрі Алланың (әсіресе мүмін құлдары үшін) өте кешірімді һәм ерекше мейірімді екенін біліп қойыңдар!»</title><source>(Мәида сүресі, 98)</source></dict>
<dict><id>328</id><title>«Бір ауыз жылы сөз, біреудің айыбын жасыру һәм қатесін кешіру арты (қайыр-садақа алған адамды) ренжітуге ұласатын садақадан әлдеқайда қайырлы. Алла – Ғани (сендердің садақаларыңа да, құлшылықтарыңа да мұқтаж емес), Халим (құлын бірден жазаламайтын өте сабырлы, кешірімді)»</title><source>(Бақара сүресі, 263)</source></dict>
<dict><id>329</id><title>«(Сонда періштелер шарасыздықтарын мойындап): “Сен мінсізсің, ұлысың! Біз Өзің үйреткеннен басқаны білмейміз. Шүбәсіз, Сен барлық нәрсені толық білуші, әр ісің мен әрбір үкіміңде талай хикмет болған асқан данасың”, – деді»</title><source>(Бақара сүресі, 32)</source></dict>
<dict><id>330</id><title>«Сондай-ақ күнәларын толық мойындаған тағы бір топ бар. Олар кезінде игі істерге де, жаман істерге де барды, сөйтіп, бірде сауапқа бөленсе, бірде күнәға батты. Бәлкім, Алла олардың тәубесін қабыл етер. Шүбәсіз, Алла өте кешірімді, (әсіресе күнәсін мойындап, тәубеге келіп, Өзіне біржолата бет бұрған құлдарына) ерекше мейірімді»</title><source>(Тәубе сүресі, 102)</source></dict>
<dict><id>331</id><title>«Ол сендер үшін (яғни, өмірге бірте-бірте бейімделу, үйрену арқылы толыққанды адам болып қалыптасуларың үшін) есту қабілетін, көздерді және жүректі (яғни жүректегі рухани сезімдерді) жаратты. Алайда сендер Оның осынау нығметтеріне өте аз шүкір етесіңдер!»</title><source>(Фурқан сүресі, 47)</source></dict>
<dict><id>332</id><title> «(Уа, Мұхаммед!) Былай де: “Мен тек Раббыма ғана құлшылық етіп, жалбарынамын һәм Оған ешкімді және еш нәрсені серік етіп қоспаймын”»</title><source>(Жын сүресі, 20)</source></dict>
<dict><id>333</id><title>«Қиямет күні сендерге жақындарың да, бала-шағаларың да пайда бермейді. Ол күні Алла сендерді (дүниедегі сенімдерің мен іс-әрекеттеріңе қарай) бір-бірлеріңнен ажыратады. Алла не істеп, не қойып жүргендеріңді толық көруде»</title><source>(Мүмтахина сүресі, 3 )</source></dict>
<dict><id>334</id><title>«Ол күні кейбір жүздер жарқын болмақ. Күлім қаққан, қуанышты болмақ»</title><source>(Абаса сүресі, 38-39)</source></dict>
<dict><id>335</id><title>«Кімде-кім Аллаға және расулына лайықты түрде мойынсұнса, міне, солар (пейіште) Алланың шексіз нығметіне бөленген пайғамбарлармен, (пайғамбарлардың ең жақын да, адал достары) сыддықтармен, шейіттермен және (сенімі, ниеті, ойы, сөзі һәм іс-әрекеттері түзу болған) ізгі жандармен бірге болады. Бұлар қандай керемет жолдастар десеңші!»</title><source>(Ниса сүресі, 69)</source></dict>
<dict><id>336</id><title>«Одан басқа құдай жоқ! Жан бітіріп, өмір сыйлайтын да, өлтіретін де бір Өзі. Ол – сендердің де, өздеріңнен бұрын өткен ата-баларыңның да Раббысы»</title><source>(Духан сүресі, 8)</source></dict>
<dict><id>337</id><title>«Аса Ұлы Раббыңның есімін мадақтап, ұлықта!»</title><source>(Ағла сүресі, 1)</source></dict>
<dict><id>338</id><title>«Ал тақуа жандар болса, жәннат бақшаларында сан алуан нығметтерге бөленуде. Раббыларының өздеріне берген (сан алуан) нығметтерінің қызығына батады. Сондай-ақ, Раббылары оларды жалын атқан жәһаннам азабынан сақтайды»</title><source>(Тұр сүресі, 17-18)</source></dict>
<dict><id>339</id><title>«Сол (азап бастарына келетін) күні Алла олардың барлығын қайтадан тірілтіп, қабірлерінен шығарады әрі (дүниеде) не істеп, не қойғандарын өздеріне білдіріп, жаппай жауапқа тартады. Өздері ұмытып қалған болса да Алла олардың барлық істерін жіпке тізіп, жаздырып қойған. Өйткені, Алла барлық нәрсеге куә болушы»</title><source>(Мүжәдәлә сүресі, 6)</source></dict>
<dict><id>340</id><title>«Раббыларыңа іштей (яғни, бәсең дауыспен) жалбарынып дұға етіңдер. Шүбәсіз, Ол шектен шыққандарды ұнатпайды»</title><source>(Ағраф сүресі, 55)</source></dict>
<dict><id>341</id><title>«Жо-жоқ, (ол күні) бас сауғалап, паналайтын жер жоқ! Ол күні бәрінің барар жері Раббыңның құзыры болмақ»</title><source>(Қиямет сүресі, 11-12)</source></dict>
<dict><id>342</id><title>«Әйтсе де, кезінде Ибраһимге қасиетті Үйдің (Қағбаның) орнын (құлшылық ететін жер ретінде) белгілеп бергенімізде оған: «Маған еш нәрсені серік етіп қоспа. Үйімді оны тауап ететіндер, онда қиямда (тікесінен тік) тұрып, рукуғ жасап (иіліп) әрі сәжде етіп құлшылық қылатындар үшін таза ұста», – деп, бұйырған едік»</title><source>(Хаж сүресі, 26)</source></dict>
<dict><id>343</id><title>«Расында, Біз саған Кәусарды (таусылмас мол жақсылық) бердік. Сен де Раббың үшін (шүкіршілік ретінде) намаз оқы және құрбан шал!»</title><source>(Кәусар сүресі, 1-2)</source></dict>
<dict><id>344</id><title>«Келіп, қажылықта өздерін күтіп тұрған көптеген (рухани һәм дүнияуи) пайдаларды көрсін. Сондай-ақ, Алланың өздеріне ризық етіп берген малды белгілі күндерде Алланың атын атап, құрбандыққа шалсын. Сөйтіп, құрбандыққа шалынған малдың етінен өздерің де жеңдер, пақырлар мен кедейлерге де қарасыңдар»</title><source>(Хаж сүресі, 28)</source></dict>
<dict><id>345</id><title>«Уа, иман еткендер! Алланың (қасиетті еткен жұма және айт намаздары, құрбандық, азан, жамағатпен оқылатын намаз, қажылық һәм оның рәсімдері сынды исламның рәміздеріне айналған) нышандарын, (соғысуға тыйым салынған) қасиетті айларды, қажылық маусымында Қағбаға тарту етілген құрбандықтарды, һәм ен салынып, белгі тағылған құбандық малдарды, сондай-ақ Раббыларының шексіз шарапаты мен разылығына бөленуді қалап Бәйтул-харамға (Қағбаға) бет алған қажыларды қорлаушы болмаңдар»</title><source>(Мәида сүресі, 2)</source></dict>
<dict><id>346</id><title>«Алла қасиетті Үйі Қағбаны адамдар үшін дін мен дүние тіршілігінің тірегі әрі олардың қауіпсіздігі, танысып, табысулары һәм өзара жәрдемдесулері үшін маңызды себеп қылды»</title><source>(Мәида сүресі, 97)</source></dict>
<dict><id>347</id><title>«Адам баласы өз басына жақсылық тілеуден әсте жалықпайды. Ал қандай да бір қиындыққа душар бола қалса, бірден салы суға кетіп, үміті үзіледі»</title><source>(Фуссилат сүресі, 49)</source></dict>
<dict><id>348</id><title>«Әууәл де Өзі, Ахир де Өзі, Заһир да Өзі, Батин да Өзі. Ол барлық нәрсені лайықты түрде біледі»</title><source>(Хадид сүресі, 3)</source></dict>
<dict><id>349</id><title>«Міне сол – күмәнсіз келетін һәм ақиқат үстем болатын күн. Ендеше, бұдан былай қалаған жан Раббысына тура қайтатын жолды ұстайды»</title><source>(Нәбә сүресі, 39)</source></dict>
<dict><id>350</id><title>«Дүниеде істеген игіліктерің үшін ерекше тәбетпен жеп-ішіңдер, ас болсын! Біз игілікке жаны құштар ізгі жандарды міне, осылай бағалап, сый-сыяпатқа бөлейміз»</title><source>(Мурсалат сүресі, 43-44)</source></dict>
<dict><id>351</id><title>«(Уа, расулым, құбылаға қатысты бұйрық) Раббыңнан келген хақ пәрмен. Ендеше, күмәншілдерге қосылма»</title><source>(Бақара сүресі, 147)</source></dict>
<dict><id>352</id><title>«Алла құлдарына өте шарапатты. Қалағанына (қалағанынша) ризық береді. Ол – шексіз күш-қуат иесі, бәрінен үстем һәм құдіретті»</title><source>(Шура сүресі, 19)</source></dict>
<dict><id>353</id><title>«Сол күні (сендерге ағыл-тегіл берілген) нығметтердің есебін бересіңдер»</title><source>(Тәкәсур сүресі, 8)</source></dict>
<dict><id>354</id><title> «Көкке келсек, Біз оны құдіретімізбен тұрғыздық, оны үнемі кеңейтіп жатқан да – Біз. Өйткені, Біз шексіз құдірет пен билік иесіміз»</title><source>(Зәриат сүресі, 47)</source></dict>
<dict><id>355</id><title>«Уа, адамдар! Алланың уағдасы, әлбетте, хақ. Олай болса, дүниенің қу тіршілігі сендерді қызықтырып, алдамасын. Сондай-ақ, әзәзіл сұм шайтан да сендерді Алланың кеңшілігіне, шексіз мейіріміне құр үміт арттырып, алдап соқпасын»</title><source>(Фатыр сүресі, 5)</source></dict>
<dict><id>356</id><title>«Ешбір күнәһар пенде өзгенің күнәсін арқаламайды»</title><source>(Нәжім сүресі, 38)</source></dict>
<dict><id>357</id><title>«Олар дүниедегі қу тіршіліктің тек сыртқы жағын ғана біледі. Ал ақирет мәселесіне келгенде мүлдем ғапыл әрі бейқам»</title><source>(Рум сүресі, 7)</source></dict>
<dict><id>358</id><title> «Уа, иман еткендер! Шайтанның ізіне (соңынан) ермеңдер. Кімде-кім шайтанның ізіне еретін болса, біліп қойсын, расында, ол үнемі арсыздық пен жамандықты бұйырады»</title><source>(Нұр сүресі, 21)</source></dict>
<dict><id>359</id><title>«Расында, мүміндер бір-біріне шынайы бауыр. Олай болса, (жүз шайысып, ат құйрығын кесіскен) бауырларыңның арасын жарастырыңдар, сондай-ақ, (бауыр ақысына келгенде) Алладан қорқыңдар (һәм үкіміне қарсы келуден сақтаныңдар)! Міне, сонда Оның рақымына бөленерсіңдер!»</title><source>(Хужурат сүресі, 10)</source></dict>
<dict><id>360</id><title> «Нәтижеде, кімнің амал дәптері оң жағынан берілсе, ол көңілі тасып: «Қане, келіңдер, оқыңдар! Мінеки менің амал дәптерім!». «Шынтуайтында, мен (күндердің күнінде дүниеде істеген істерім жөнінде) есеп беретініме имандай сенген едім», – дейді»</title><source>(Хаққа сүресі, 19-20)</source></dict>
<dict><id>361</id><title>«Олар намаздарына ерекше көңіл бөледі (яғни, намазға алдын ала ниет етіп, дайындалады, әрбір намазды кемеліне келтіріп, мінсіз өтейді һәм намаздан кейін пайдасыз бос істер мен күнә атаулыдан бойын аулақ ұстайды). Міне, соларға жәннат бақшаларында зор сый-құрмет көрсетіледі»</title><source>(Мағариж сүресі, 34-35)</source></dict>
<dict><id>362</id><title>«Әрбір тірі жан (бір күні) өлімнің дәмін міндетті түрде татады. Қиямет күні бұл дүниеде істеген істеріңнің қарымын толық аласыңдар. Кімде-кім тозақтан аулақ әкетіліп, жұмаққа кірсе, зор жетістікке һәм мақсат-мұратына жеткені. (Біліп қойыңдар), бұл дүниенің тіршілігі алдамшы қызықтан, жалған бұйым-боқшадан басқа түк те емес»</title><source>(Әли Имран сүресі, 185)</source></dict>
<dict><id>363</id><title>«(Алла және адамзат алдындағы міндетіңді атқаруда қандай қиындыққа душар болсаң да) Раббың үшін сабыр ет!»</title><source>(Муддассир сүресі, 7)</source></dict>
<dict><id>364</id><title>«Иман келтіріп, Алла үшін қоныс аударған һәм Алла жолында дүние-мүлкін де, шыбын жанын да аямай күресетіндер Алланың алдында ең жоғары мәртебеге ие. Нағыз жетістікке жеткендер, міне, солар»</title><source>(Тәубе сүресі, 20)</source></dict>
<dict><id>365</id><title>«Сол кезде Мәриям (таңырқап): «Мен қалай бала көтермекпін, маған (ер) адам атаулының қолы тиген емес, сондай-ақ, мен әсте ардан безген жеңіл жүрісті әйел емеспін», – деді»</title><source>(Мәриям сүресі, 20)</source></dict>
<dict><id>366</id><title>«Осынау зікірді (Құранды), расында, Біз түсірдік және оның сақтаушысы да Өзіміз»</title><source>(Хижр сүресі, 9)</source></dict>


    </menu>